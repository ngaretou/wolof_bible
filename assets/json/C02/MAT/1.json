[{"style":"mt1","text":"Macë"},{"style":"s","verse":"","text":"Cosaanu Yeesu Kirist"},{"style":"p","verse":"","text":""},{"style":"v","verse":"1","text":"Lii mooy cosaanu Yeesu °Kirist, sëtu °Daawuda, sëtu °Ibraayma."},{"style":"mi","verse":"","text":""},{"style":"v","verse":"2","text":"Ibraayma moo jur Isaaxa;"},{"style":"q","verse":"","text":"Isaaxa jur °Yanqóoba;"},{"style":"q","verse":"","text":"Yanqóoba jur Yuda ak i doomi baayam;"},{"style":"q","verse":"","text":""},{"style":"v","verse":"3","text":"Yuda, Peres ak Sara ci Tamar;"},{"style":"q","verse":"","text":"Peres Esron, miy baayu Aram;"},{"style":"q","verse":"","text":""},{"style":"v","verse":"4","text":"Aram Aminadab;"},{"style":"q","verse":"","text":"Aminadab Nason;"},{"style":"q","verse":"","text":"Nason Salmon;"},{"style":"q","verse":"","text":""},{"style":"v","verse":"5","text":"Salmon jur ci Raxab doom ju tudd Bowas;"},{"style":"q","verse":"","text":"Bowas am ak Ruut Obedd;"},{"style":"q","verse":"","text":"Obedd jur °Isayi,"},{"style":"v","verse":"6","text":"miy baayu buur bi Daawuda."},{"style":"mi","verse":"","text":"Daawuda moo jur °Suleymaan ci ki nekkoon soxnas Uri;"},{"style":"q","verse":"","text":""},{"style":"v","verse":"7","text":"Suleymaan jur Robowam;"},{"style":"q","verse":"","text":"Robowam Abiya;"},{"style":"q","verse":"","text":"Abiya Asaf;"},{"style":"q","verse":"","text":""},{"style":"v","verse":"8","text":"Asaf Yosafat;"},{"style":"q","verse":"","text":"Yosafat Yoram, miy baayu Osiyas;"},{"style":"q","verse":"","text":""},{"style":"v","verse":"9","text":"Osiyas jur Yowatam;"},{"style":"q","verse":"","text":"Yowatam Akas, miy baayu Esekiya;"},{"style":"q","verse":"","text":""},{"style":"v","verse":"10","text":"Esekiya Manase;"},{"style":"q","verse":"","text":"Manase Amon;"},{"style":"q","verse":"","text":"Amon Yosiyas;"},{"style":"q","verse":"","text":""},{"style":"v","verse":"11","text":"Yosiyas jur Yekoñas ak i doomi baayam ca jamono, ja ñu defe Yawut ya jaam, yóbbu leen Babilon."},{"style":"mi","verse":"","text":""},{"style":"v","verse":"12","text":"Ba ñu leen yóbboo ca Babilon,"},{"style":"q","verse":"","text":"Yekoñas jur Salacel;"},{"style":"q","verse":"","text":"Salacel Sorobabel,"},{"style":"v","verse":"13","text":"miy baayu Abiyudd;"},{"style":"q","verse":"","text":"Abiyudd Eliyakim;"},{"style":"q","verse":"","text":"Eliyakim Asor;"},{"style":"q","verse":"","text":""},{"style":"v","verse":"14","text":"Asor Sadog;"},{"style":"q","verse":"","text":"Sadog Akim;"},{"style":"q","verse":"","text":"Akim Eliyudd;"},{"style":"q","verse":"","text":""},{"style":"v","verse":"15","text":"Eliyudd Eleyasar;"},{"style":"q","verse":"","text":"Eleyasar Matan, miy baayu Yanqóoba;"},{"style":"q","verse":"","text":""},{"style":"v","verse":"16","text":"Yanqóoba nag moo jur Yuusufa jëkkëru Maryaama;"},{"style":"q","verse":"","text":"te ci Maryaama la Yeesu, mi ñuy wax Kirist, juddoo."},{"style":"p","verse":"","text":""},{"style":"v","verse":"17","text":"Mboolem giir googu nag, la dale ca Ibraayma ba ca Daawuda, fukk lañu ak ñeent; la dale ca Daawuda ba ca njaam ga ca Babilon, fukk lañu ak ñeent; la dale njaam ga ca Babilon ba ci Kirist, fukk lañu ak ñeent."},{"style":"s","verse":"","text":"Juddub Yeesu Kirist"},{"style":"p","verse":"","text":""},{"style":"v","verse":"18","text":"Nii la Yeesu °Kirist juddoo. Bi ñu mayee Maryaama ndeyam Yuusufa, waaye laata ñoo ànd, gis nañu ne dafa ëmb ci kàttanu °Xel mu Sell mi."},{"style":"v","verse":"19","text":"Yuusufa jëkkëram nag, nekkoon na nit ku jub te bëggu ko woona weer. Mu nara xàccook moom ci sutura."},{"style":"v","verse":"20","text":"Waaye bi muy xalaat ci loolu, benn malaakam Boroom bi daldi ko feeñu ci gént ne ko: «Yaw Yuusufa, sëtu Daawuda, bul ragala yeggali Maryaama sa jabar, ndaxte doom ji mu ëmb, ci Xel mu Sell mi la jóge."},{"style":"v","verse":"21","text":"Dina jur doom ju góor; nanga ko tudde Yeesu, ndaxte moo di kiy musal xeetam ci seeni bàkkaar.»"},{"style":"p","verse":"","text":""},{"style":"v","verse":"22","text":"Loolu lépp xewoon na, ngir amal li Boroom bi wax, jaarale ko cib yonent, bi mu naan:"},{"style":"q","verse":"","text":""},{"style":"v","verse":"23","text":"«Janq bi dina ëmb,"},{"style":"q","verse":"","text":"jur doom ju góor,"},{"style":"q","verse":"","text":"ñu tudde ko Emanuwel,»"},{"style":"m","verse":"","text":"liy tekki «Yàlla ganesi na nu.»"},{"style":"p","verse":"","text":""},{"style":"v","verse":"24","text":"Noonu Yuusufa yewwu, yeggali soxnaam, na ko ko malaakam Boroom bi sante woon."},{"style":"v","verse":"25","text":"Waaye àndul ak moom, ba kera mu mucc, jur doom ju góor; mu tudde ko Yeesu."}]