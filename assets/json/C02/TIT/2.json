[{"style":"s","text":"Ndigal yu sell"},{"style":"p","text":""},{"style":"v","text":"Yaw nag nangay waare li dëppook njàngle mu wér mi."},{"style":"v","text":"Maanaa, na góor ñu mag ñi foog, am faayda te maandu, di ñu wér ci seen ngëm, seen mbëggeel ak seen muñ."},{"style":"p","text":""},{"style":"v","text":"Jigéen ñu mag ñi itam, na seen doxalin ànd ak faayda; buñuy jëw mbaa ñuy xér ci sàngara. Waaye nañuy jàngle lu baax,"},{"style":"v","text":"bay xiir jeeg ju ndaw ji, ñu bëgg seen jëkkër ak seeni doom,"},{"style":"v","text":"di ñu maandu, sell te fonk seen kër, ñu neex deret te déggal seeni jëkkër, ngir kenn bañ cee gàkkal kàddug Yàlla."},{"style":"p","text":""},{"style":"v","text":"Naka noonu itam nanga xiir waxambaane yi cig maandu."},{"style":"v","text":"Te yaw, ci lépp lu mu mana doon, nekkal ab royukaay ci jëf yu baax. Na sa njàngle wér te am faayda,"},{"style":"v","text":"ànd ak wax yu wér yu kenn manta diiŋat, ngir sunuy noon rus ba wedam, ci li ñu amul dara lu ñu nu tuumaal."},{"style":"p","text":""},{"style":"v","text":"Waxal it jaam ñi, ñu déggal seeni sang ci lépp, te liggéeyal leen ba seral seen xol, bañ cee boole werante"},{"style":"v","text":"mbaa sàcc. Waaye nañu wone takkute gu mat, ba rafetal ci lépp njànglem Yàlla sunu Musalkat."},{"style":"p","text":""},{"style":"v","text":"Ndaxte yiwu Yàlla feeñ na te ubbil na ñépp buntu mucc."},{"style":"v","text":"Moo nu digal, nu dëddu weddi ak bëgg-bëggi jamono, tey dund ci àddina cig maandu, njub ak ragal Yàlla,"},{"style":"v","text":"di séentu bés bu tedd bi nu yaakaar, maanaa Yàlla ju màgg ji, di sunu Musalkat Yeesu °Kirist, feeñ ci biir ndamam."},{"style":"v","text":"Joxe na bakkanam ngir nun, ba °jot nu ci lépp lu bon, te beral nu boppam, di xeet wu sell te ràññiku ci jëf yu baax."},{"style":"p","text":""},{"style":"v","text":"Jàngleel loolu, di leen dénk ak a yedd ak fulla ju mat. Bu la kenn yab."}]