[{"style":"s1","verse":"","text":"Yerusalem déggadi na"},{"style":"q1","verse":"","text":""},{"style":"v","verse":"1","text":"Wóoy ngalla fippukat bu sobewu bi,"},{"style":"q1","verse":"","text":"dëkkub nootkat yi."},{"style":"q1","verse":"","text":""},{"style":"v","verse":"2","text":"Dégluwul baat, nanguwul kàddu guy yare,"},{"style":"q1","verse":"","text":"du Aji Sax ji la wóolu,"},{"style":"q1","verse":"","text":"du Yàllaam jooju la jege."},{"style":"q1","verse":"","text":""},{"style":"v","verse":"3","text":"Kàngam yi ci biiram di gaynde yuy ŋar,"},{"style":"q1","verse":"","text":"ay njiitam di tilli timis yu dul pannal,"},{"style":"q1","verse":"","text":""},{"style":"v","verse":"4","text":"ay yonentam reew, diy workat;"},{"style":"q1","verse":"","text":"ay \\w sarxalkatam|sarxalkat b-:\\w* teddadil lépp lu sell, xëtt yoon."},{"style":"q1","verse":"","text":""},{"style":"v","verse":"5","text":"Ndaxam Aji Sax jiy boroom njekk a ngi ci biiram,"},{"style":"q1","verse":"","text":"te du def njubadi,"},{"style":"q1","verse":"","text":"jantoo jant mu fenkal ab àtteem,"},{"style":"q1","verse":"","text":"te du wuute fu bët sete."},{"style":"q1","verse":"","text":"Ab wurujkat kay moo xamul gàcce."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"«Maa faagaagal ay xeet,"},{"style":"q1","verse":"","text":"seeni tata tasaaroo,"},{"style":"q1","verse":"","text":"ma wéetal seeni mbedd,"},{"style":"q1","verse":"","text":"ba kenn jaareetu fa,"},{"style":"q1","verse":"","text":"seeni dëkk a tas ba kenn desul,"},{"style":"q1","verse":"","text":"kenn dëkkatu fa."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"«Maa noon Yerusalem: “Xanaa moos dinga ma ragal,"},{"style":"q1","verse":"","text":"déggal ab yar.”"},{"style":"q1","verse":"","text":"Su ko defee dëkkuwaayam du tas,"},{"style":"q1","verse":"","text":"ndax mboolem mbugal yi ma ko dikke,"},{"style":"q1","verse":"","text":"waaye moo yàkkamtee ñaaw ci jépp jëfam,"},{"style":"q1","verse":"","text":""},{"style":"v","verse":"8","text":"moo tax, xaar ma rekk,» kàddug Aji Sax jee,"},{"style":"q1","verse":"","text":"«ba keroog may jóg, nara sëxëtooji,"},{"style":"q1","verse":"","text":"nde maa dogala dajale xeet yi,"},{"style":"q1","verse":"","text":"dajale nguur yi,"},{"style":"q1","verse":"","text":"ngir xëpp leen sama sànj,"},{"style":"q1","verse":"","text":"mboolem sama tàngooru mer."},{"style":"q1","verse":"","text":"Sama sawaras fiiraange déy,"},{"style":"q1","verse":"","text":"ci la mboolem àddina di xoyomu."},{"style":"s1","verse":"","text":"Yàlla mooy tuubloo xeet yi"},{"style":"q1","verse":"","text":""},{"style":"v","verse":"9","text":"«Su boobaa ma soppi làmmiñu xeet yi, setal ko,"},{"style":"q1","verse":"","text":"ngir ñuy tudd ñoom ñépp turu Aji Sax ji,"},{"style":"q1","verse":"","text":"di ko jaamoondoo benn bopp."},{"style":"q1","verse":"","text":""},{"style":"v","verse":"10","text":"Sama jaam ñi, sama ñoñ ñi tasaaroo,"},{"style":"q1","verse":"","text":"ca wàllaa dexu \\w Kuus|Kuus:\\w* lañuy bawoo, ba indi samab sarax."},{"style":"s1","verse":"","text":"Yàlla soppi na xolu ndesu Israayil"},{"style":"q1","verse":"","text":""},{"style":"v","verse":"11","text":"«Su bés baa gàcce dootul am ci sa mboolem jëf"},{"style":"q1","verse":"","text":"ji nga ma moye,"},{"style":"q1","verse":"","text":"nde maay jële fi sa biir ñiy bége sab sag,"},{"style":"q1","verse":"","text":"te doo damooti ci sama kaw tund wu sell."},{"style":"q1","verse":"","text":""},{"style":"v","verse":"12","text":"Waaye maay wacc fi sa biir"},{"style":"q1","verse":"","text":"askan wu woyof te néew doole,"},{"style":"q1","verse":"","text":"ñu yiiroo turu Aji Sax ji."},{"style":"q1","verse":"","text":""},{"style":"v","verse":"13","text":"Ndesu Israayil dootuñu ayibal, dootuñu fen,"},{"style":"q1","verse":"","text":"deesatu leen déggal kàdduy wor,"},{"style":"q1","verse":"","text":"ñoom doŋŋ it ñooy for, di goor,"},{"style":"q1","verse":"","text":"te kenn du leen tiital.»"},{"style":"s1","verse":"","text":"Yerusalem dina leqaliku"},{"style":"q1","verse":"","text":""},{"style":"v","verse":"14","text":"Yaw janq \\w Siyoŋ|Siyoŋ:\\w* mu taaru, sarxolleel!"},{"style":"q1","verse":"","text":"Éey Israayil, xaacul,"},{"style":"q1","verse":"","text":"yaw janq Yerusalem mu taaru, bégal,"},{"style":"q1","verse":"","text":"te bànneexoo xol bu sedd guyy!"},{"style":"q1","verse":"","text":""},{"style":"v","verse":"15","text":"Aji Sax ji moo teggi say mbugal,"},{"style":"q1","verse":"","text":"waññi sab noon."},{"style":"q1","verse":"","text":"Buurub Israayil, Aji Sax jaa ngi fi sa biir,"},{"style":"q1","verse":"","text":"dootuloo tiit lu bon."},{"style":"q1","verse":"","text":""},{"style":"v","verse":"16","text":"Bésub keroog lees di wax Yerusalem, ne ko:"},{"style":"q1","verse":"","text":"«Yaw Siyoŋ, bul tiit, bul yoqi."},{"style":"q1","verse":"","text":""},{"style":"v","verse":"17","text":"Aji Sax ji sa Yàllaa ngi fi sa biir,"},{"style":"q1","verse":"","text":"di jàmbaar juy walloo."},{"style":"q1","verse":"","text":"Moo lay bége ci biir bànneex,"},{"style":"q1","verse":"","text":"leqalee la cofeelam,"},{"style":"q1","verse":"","text":"bége la bay sarxolle."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"«Ñi amu naqar te sore ndajey bernde,"},{"style":"q1","verse":"","text":"ñooñu la sore, te tegoo woon gàcce,"},{"style":"q1","verse":"","text":"maa leen di dajale, teggil leen gàcce tey."},{"style":"q1","verse":"","text":""},{"style":"v","verse":"19","text":"Ma ne jant yooyu laay jëflanteek"},{"style":"q1","verse":"","text":"mboolem ñi leen di sonal."},{"style":"q1","verse":"","text":"Ci laay wallu kuy sukkóot,"},{"style":"q1","verse":"","text":"fat ku tumurànke,"},{"style":"q1","verse":"","text":"may leen teraanga aku tur,"},{"style":"q1","verse":"","text":"fépp fu ñu ruse woon ci àddina."},{"style":"q1","verse":"","text":""},{"style":"v","verse":"20","text":"Yeen, jant yooyu laa leen di indi,"},{"style":"q1","verse":"","text":"jant yooyu laa leen di dajale,"},{"style":"q1","verse":"","text":"nde maa leen di defal aw tur ak teraanga"},{"style":"q1","verse":"","text":"fi biir mboolem askani àddina,"},{"style":"q1","verse":"","text":"maay tijji seen wërsëg, ngeen gis.»"},{"style":"q1","verse":"","text":"Aji Sax jee ko wax."}]