[{"style":"s1","text":"Wooteb tuub jibal na waa Yuda"},{"style":"q1","text":""},{"style":"v","text":"Yeen xeet wi dul rus, dajeleen a daje,"},{"style":"q1","text":""},{"style":"v","text":"balaa dogal bee taxaw,"},{"style":"q1","text":"bésub mbugal ne jaas ba wéy ni boob,"},{"style":"q1","text":"bala leen tàngooru merum Aji Sax jee dikkal,"},{"style":"q1","text":"bala leen bésub merum Aji Sax jee taxawal."},{"style":"q1","text":""},{"style":"v","text":"Wutleen Aji Sax ji,"},{"style":"q1","text":"mboolem yeen néew-dooley réew mi,"},{"style":"q1","text":"yeen ñiy jëfe àttey yoonam,"},{"style":"q1","text":"sàkkuleen njub te sàkkoo toroxlu,"},{"style":"q1","text":"jombul ngeen yiiru, kera bésu merum Aji Sax ji."},{"style":"s1","text":"Mbugal ñeel na xeet yu bare"},{"style":"q1","text":""},{"style":"v","text":"Gasa dëkk ba lees di wacc,"},{"style":"q1","text":"Askalon gental,"},{"style":"q1","text":"Asdodd, digg bëccëg lees leen di buub, génne,"},{"style":"q1","text":"te Ekkron\\f + \\fr 2.4 \\ft Dëkk yii, ay dëkki Filisti lañu woon, fa féete ak tefesu géej te dale bëj-gànnaar ba bëj-saalum.\\f* lees di déjjati."},{"style":"q1","text":""},{"style":"v","text":"Wóoy ngalla yeen waa tefesu géej,"},{"style":"q1","text":"yeen xeetu Keret\\f + \\fr 2.5 \\ft Ñooy waa Filisti, seen cosaan moo doon dun bi ñuy wax Keret.\\f*,"},{"style":"q1","text":"kàddug Aji Sax ji dal na leen."},{"style":"q1","text":"Yeen waa Kanaan, réewum Filisteen ñi,"},{"style":"q1","text":"maa leen di sànk ba dungeen dese kenn\\f + \\fr 2.5 \\ft Mbugal mii moo sottal alkànde gi toppoon waa Kanaan. Seetal \\bk Njàlbéen ga\\bk* 9.25.\\f*,"},{"style":"q1","text":""},{"style":"v","text":"tefesu géej doon àllub parlu,"},{"style":"q1","text":"ak dëkkuwaayu sàmm seek gétt gi."},{"style":"q1","text":""},{"style":"v","text":"Tefes ga, ndesu kër Yudaa koy moom\\f + \\fr 2.4-7 \\ft Réewum Kanaan mi la Yàlla digoon Ibraayma ne moom lay jox aw askanam. Seetal ci \\bk Njàlbéen ga\\bk* 12.6-7.\\f*,"},{"style":"q1","text":"ñu di ca fore,"},{"style":"q1","text":"bu ngoonee ñu tëri néegi Askalon."},{"style":"q1","text":"Seen Yàlla Aji Sax jee leen di dikkal,"},{"style":"q1","text":"tijji seen wërsëg."},{"style":"b","text":""},{"style":"q1","text":""},{"style":"v","text":"«Maa dégg ŋàññi Mowab,"},{"style":"q1","text":"kàddu yu ñaaw yi Amoneen ñiy ŋàññe sama ñoñ,"},{"style":"q1","text":"tey damu, nara nangu seen suuf."},{"style":"q1","text":""},{"style":"v","text":"Moo tax, giñ naa ko ci man miy dund,»"},{"style":"q1","text":"kàddug Aji Sax ju gàngoor yee, Yàllay Israayil,"},{"style":"q1","text":"«Mowab déy ni dëkkub \\w Sodom|Sodom ak Gomor:\\w* lay mujje,"},{"style":"q1","text":"Amoneen ñi mel ni Gomor,"},{"style":"q1","text":"ay dég ak paxi xorom a koy nangu,"},{"style":"q1","text":"mu gental ba fàww."},{"style":"q1","text":"Sama ndesu ñoñ a leen di sëxëtoo,"},{"style":"q1","text":"ndesu xeet wi ma séddoo moo leen di moom.»"},{"style":"q1","text":""},{"style":"v","text":"Loolu lañuy yooloo seen reewande,"},{"style":"q1","text":"nde ñoo doon ŋàññe aka damu"},{"style":"q1","text":"ci kaw ñoñi Aji Sax ji Boroom gàngoor yi."},{"style":"q1","text":""},{"style":"v","text":"Nu raglu la Aji Sax jiy dale ci seen kaw,"},{"style":"q1","text":"te mooy ràggal yàllay àddina yépp,"},{"style":"q1","text":"ba xeet yi di ko sujjóotale dunoo dun"},{"style":"q1","text":"wu ci nekk ak fa nga fare."},{"style":"b","text":""},{"style":"q1","text":""},{"style":"v","text":"«Yeen waa \\w Kuus|Kuus:\\w* itam,"},{"style":"q1","text":"yeen lees di faate sama saamar.»"},{"style":"b","text":""},{"style":"q1","text":""},{"style":"v","text":"Keey xàcc loxoom jëme bëj-gànnaar,"},{"style":"q1","text":"keey sànk réewum Asiri,"},{"style":"q1","text":"keey def Niniw ab gent bu wow ni màndiŋ."},{"style":"q1","text":""},{"style":"v","text":"Ca digg dëkk ba la jur gay goore,"},{"style":"q1","text":"ak xeetu rab wu nekk;"},{"style":"q1","text":"looy aki saaw fanaane kaw jëni bunt ya,"},{"style":"q1","text":"ay sab jibe ca palanteer ya,"},{"style":"q1","text":"tojit ya dala jale ca bunt ya,"},{"style":"q1","text":"xànqi seedar ya ne duŋŋ."},{"style":"q1","text":""},{"style":"v","text":"Ana dëkk bu xumb ba dëkke woon kaaraange,"},{"style":"q1","text":"te naan cim xelam: «Man rekk a, du keneen.»?"},{"style":"q1","text":"Nan la doone nii ab gent,"},{"style":"q1","text":"béreb bu rab yiy goore,"},{"style":"q1","text":"mboolem ku fa jaare, muslu, ciipatu."}]