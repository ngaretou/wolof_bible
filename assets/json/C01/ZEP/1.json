[{"style":"mt1","text":"Cefaña"},{"style":"s1","text":"Ubbite gi"},{"style":"p","text":""},{"style":"v","text":"Kàddug \\w Aji Sax jii|Aji Sax j-:\\w* moo dikkaloon Sofoni doomu Kusi\\f + \\fr 1.1 \\fk Kusi: \\ft xalaat nanu ne nit ku ñuul la woon ku cosaanoo ca xeetu Kuus.\\f*. Kusi, Gedalya mooy baayam; Gedalya, Amarya, Amarya, Esekiyas. Mu yemook janti buuru Yuda, Yosya doomu Amon."},{"style":"s1","text":"Am sànj taxaw na"},{"style":"q1","text":""},{"style":"v","text":"«Lépp laay buube ba mu set fi kaw suuf.»"},{"style":"q1","text":"Aji Sax jee ko wax."},{"style":"q1","text":""},{"style":"v","text":"«Doom aadama ak mala,"},{"style":"q1","text":"njanaaw ak jën laay buub,"},{"style":"q1","text":"ak luy fakkastale, booleek ñu bon ñi."},{"style":"q1","text":"Maay jële doom aadama fi kaw déndub suuf.»"},{"style":"q1","text":"Aji Sax jee ko wax."},{"style":"b","text":""},{"style":"q1","text":""},{"style":"v","text":"«Maay xàcc sama loxo jëme ci Yuda"},{"style":"q1","text":"ak mboolem waa Yerusalem."},{"style":"q1","text":"Maay jële fi bii béreb ndesu tuuri \\w Baal|Baal:\\w*,"},{"style":"q1","text":"ak turu sarxalantukatam yeek \\w sarxalkatam|sarxalkat b-:\\w* yi,"},{"style":"q1","text":""},{"style":"v","text":"ak ñiy sujjóotal ci kawi taax gàngoori biddiiw yi,"},{"style":"q1","text":"ak ñiy sujjóotal aka giñal Aji Sax ji"},{"style":"q1","text":"tey giñe Milkom, yàllantu ji,"},{"style":"q1","text":""},{"style":"v","text":"ak ñi dëddu Aji Sax ji,"},{"style":"q1","text":"wutuñu Aji Sax ji, wutuñoo diisook moom.»"},{"style":"b","text":""},{"style":"q1","text":""},{"style":"v","text":"Miig! Fi kanam Boroom bi Aji Sax ji,"},{"style":"q1","text":"\\w bésub Aji Sax|bésub Aji Sax j-:\\w* ji kat dëgmal na;"},{"style":"q1","text":"Aji Sax jee waajal ab sarax,"},{"style":"q1","text":"te moo ca sellal ay ganam."},{"style":"b","text":""},{"style":"q1","text":""},{"style":"v","text":"«Keroog bésub saraxu Aji Sax ji,"},{"style":"q1","text":"maay dikke mbugal kàngam yeek doomi buur yi"},{"style":"q1","text":"ak boroom coli ndoxandéem yi."},{"style":"q1","text":""},{"style":"v","text":"Bésub keroog maay dikke mbugal"},{"style":"q1","text":"képp ku aw tuuram tax mu aadawoo di tëb dëxu bunt\\f + \\fr 1.9 \\fk tëb dëxu bunt bi: \\ft li ñu ci jublu mooy moytu loraange ju ñu gëm ne tuur mi man na leen koo yóbbe, bu ñu joggee dëxu bunt bi. Seetal ci \\bk 1.Samiyel\\bk* 5.5.\\f*,"},{"style":"q1","text":"ak ñiy feesal seen kër yàllantu ak alal"},{"style":"q1","text":"ju aw ay ak njublaŋ maye."},{"style":"q1","text":""},{"style":"v","text":"Su bés baa,» Aji Sax jee ko wax,"},{"style":"q1","text":"«yuux dina jibe fa buntu Jën ya,"},{"style":"q1","text":"wóoy jibe fa Sanc ya,"},{"style":"q1","text":"rajaxoo ju réy jollee ca tund ya."},{"style":"q1","text":""},{"style":"v","text":"Yeen waa goxu marse ba, yuuxooleen,"},{"style":"q1","text":"ndax jula yépp ay sànku,"},{"style":"q1","text":"mboolem kuy natt dogi xaalis lees fay jële."},{"style":"q1","text":""},{"style":"v","text":"Jantub keroog ay làmp laay niite Yerusalem,"},{"style":"q1","text":"ba dikke mbugal ña fa ne degg,"},{"style":"q1","text":"taaje ni biiñ ci kaw ginjriitam,"},{"style":"q1","text":"te naa ci seen xel: “Aji Sax ji baaxewul, lorewul.”"},{"style":"q1","text":""},{"style":"v","text":"Seen alal lees di sëxëtooji, seeni kër gental,"},{"style":"q1","text":"ñu tabax ay kër yu ñu dul dëkke;"},{"style":"q1","text":"jëmbat tóokëri reseñ yu ñu dul naan biiñ bi.»"},{"style":"b","text":""},{"style":"q1","text":""},{"style":"v","text":"Bésub Aji Sax bu mag bee dëgmal,"},{"style":"q1","text":"moo dëgmal te tànk yu gaaw lool lay jegesee."},{"style":"q1","text":"Kàddug bésub Aji Sax ji dégtu na,"},{"style":"q1","text":"te ca la jàmbaar di yuuxoo yuux yu metti."},{"style":"q1","text":""},{"style":"v","text":"Bésub keroog bésub sànj lay doon,"},{"style":"q1","text":"bésub njàqare ak tumurànke,"},{"style":"q1","text":"bésub gental ak gentle,"},{"style":"q1","text":"bésub lëndëmu xàmbaari guddi gu ne këruus,"},{"style":"q1","text":""},{"style":"v","text":"bésub bufta ak wootey xare"},{"style":"q1","text":"ca kaw dëkk ya ñu dàbbali,"},{"style":"q1","text":"ak ca kaw sooroori tata ya ca koñ ya."},{"style":"b","text":""},{"style":"q1","text":""},{"style":"v","text":"«Ca laay jàqale doom aadama yi,"},{"style":"q1","text":"ñuy tëñëx-tëñëxi ni silmaxa,"},{"style":"q1","text":"nde Aji Sax ji lañu moy,"},{"style":"q1","text":"te seen deret lees di sotti fi pëndub suuf,"},{"style":"q1","text":"seen yérey biir ni neefare fi suuf."},{"style":"q1","text":""},{"style":"v","text":"Du seen xaalis, du seen wurus"},{"style":"q1","text":"wu leen di mana xettali."},{"style":"q1","text":"Keroog bésub sànjum Aji Sax ji,"},{"style":"q1","text":"ak sawaras fiiraangeem,"},{"style":"q1","text":"àddina sépp ay xoyomu."},{"style":"q1","text":"Mooy raafal moos mboolem ñi dëkke àddina si,"},{"style":"q1","text":"te raafal gu raglu lay doon!»"}]