[{"style":"s1","text":"Barke wuutu na alkànde"},{"style":"q1","text":""},{"style":"v","text":"Ba loolu amee kàddug Aji Sax ji Boroom gàngoor yi dellu dikk, ne:"},{"style":"q1","text":""},{"style":"v","text":"«Aji Sax ji Boroom gàngoor yi dafa wax ne:"},{"style":"q1","text":"Maa fiire \\w Siyoŋ|Siyoŋ:\\w* fiiraange ju réy,"},{"style":"q1","text":"am sànj mu réy laa koy fiiree.»"},{"style":"b","text":""},{"style":"q1","text":""},{"style":"v","text":"Aji Sax ji dafa wax ne:"},{"style":"q1","text":"«Maay dellu Siyoŋ,"},{"style":"q1","text":"Yerusalem googu laay màkkaanoo,"},{"style":"q1","text":"ba ñuy woowe Yerusalem dëkkub Ngor,"},{"style":"q1","text":"foofu di tundu Aji Sax ji Boroom gàngoor yi,"},{"style":"q1","text":"lees di woowe tundu Cellte.»"},{"style":"b","text":""},{"style":"q1","text":""},{"style":"v","text":"Aji Sax ji Boroom gàngoor yi dafa wax ne:"},{"style":"q1","text":"«Mag ñu góor ñeek ñu jigéen ñeey dellu tooge pénci Yerusalem,"},{"style":"q1","text":"ku ci nekk di doxe bant ndax at yu bare."},{"style":"q1","text":""},{"style":"v","text":"Pénci dëkk bi, ay gone lay feese,"},{"style":"q1","text":"góor ak jigéen, di fowe ca pénc ya.»"},{"style":"b","text":""},{"style":"q1","text":""},{"style":"v","text":"Aji Sax ji Boroom gàngoor yi dafa wax ne:"},{"style":"q1","text":"«Su loolu dee kawtéef ci gis-gisu ndesu askan wi ci yooyu jant,"},{"style":"q1","text":"ndax tax na muy kawtéef ci sama gis-gis itam?»"},{"style":"q1","text":"Kàddug Aji Sax jee, Boroom gàngoor yi."},{"style":"b","text":""},{"style":"q1","text":""},{"style":"v","text":"Aji Sax ji Boroom gàngoor yi dafa wax ne:"},{"style":"q1","text":"«Maa ngii di walloo sama ñoñ"},{"style":"q1","text":"fa réewum penku, ak réewum sowub jant."},{"style":"q1","text":""},{"style":"v","text":"Maa leen di indi,"},{"style":"q1","text":"ñu màkkaanoo ci digg Yerusalem,"},{"style":"q1","text":"di sama ñoñ, may seen Yàlla, ci biir ngor ak njub.»"},{"style":"b","text":""},{"style":"q1","text":""},{"style":"v","text":"Aji Sax ji Boroom gàngoor yi dafa wax ne:"},{"style":"q1","text":"«Yeen ñi dégg kàddu yii tey"},{"style":"q1","text":"ci gémmiñu yonent yi fekke woon,"},{"style":"q1","text":"ba ñuy teg fondmaa kër Aji Sax ji Boroom gàngoor yi,"},{"style":"q1","text":"ngir tabaxaat kër gi,"},{"style":"q1","text":"nangeen góor-góorlu."},{"style":"q1","text":""},{"style":"v","text":"Ndax lu jiitu fan yooyu, nit feyeekuwul peyoor,"},{"style":"q1","text":"te mala it indilul nit peyoor,"},{"style":"q1","text":"kuy dem ak kuy dikk amul woon jàmm cib noon,"},{"style":"q1","text":"nde maa xabtaloon ku nekk ci kaw moroomam."},{"style":"q1","text":""},{"style":"v","text":"Waaye léegi du na woon laay def"},{"style":"q1","text":"ak ndesu askan wii.»"},{"style":"q1","text":"Kàddug Aji Sax jee, Boroom gàngoor yi."},{"style":"q1","text":""},{"style":"v","text":"«Ndax jiwum jàmm lay doon,"},{"style":"q1","text":"garabu reseñ meññ doomam,"},{"style":"q1","text":"suuf si meññ gàncaxam,"},{"style":"q1","text":"asamaan di lay."},{"style":"q1","text":"Loolu lépp laay sédd ndesu askan wii."},{"style":"q1","text":""},{"style":"v","text":"Na ngeen doone woon alkànde ci biir xeet yi,"},{"style":"q1","text":"yeen waa kër Yuda ak waa kër Israayil,"},{"style":"q1","text":"ni laa leen di walloo, ba ngeen doon buntu barke."},{"style":"q1","text":"Buleen ragal. Góor-góorluleen.»"},{"style":"q1","text":""},{"style":"v","text":"Ndax Aji Sax ji Boroom gàngoor yi déy dafa wax ne:"},{"style":"q1","text":"«Na ma leen nammoona mbugale"},{"style":"q1","text":"te delluwuma ci gannaaw,"},{"style":"q1","text":"ba ma seeni maam merloo,»"},{"style":"q1","text":"Aji Sax ji Boroom gàngoor yee ko wax,"},{"style":"q1","text":""},{"style":"v","text":"«ni laa nammatee baaxe ci janti tey jii"},{"style":"q1","text":"Yerusalem ak waa kër Yuda."},{"style":"q1","text":"Kon buleen ragal."},{"style":"b","text":""},{"style":"q1","text":""},{"style":"v","text":"«Ndigal yii, nangeen ko jëfe:"},{"style":"q1","text":"Deeleen waxante dëgg,"},{"style":"q1","text":"te dëgg ak yoon, nangeen ko àttee àtteb jàmm"},{"style":"q1","text":"ci seen ëtti àttekaay."},{"style":"q1","text":""},{"style":"v","text":"Ku nekk ci yeen, loraangey moroomam,"},{"style":"q1","text":"bumu ko mébét cib xolam,"},{"style":"q1","text":"te kàddug ngiñ ci ay fen, buleen ko safoo,"},{"style":"q1","text":"nde loolu lépp laa bañ.»"},{"style":"q1","text":"Kàddug Aji Sax jee. "},{"style":"s1","text":"Mbég wuutu na koor"},{"style":"q1","text":""},{"style":"v","text":"Kàddug Aji Sax ji Boroom gàngoor yi dellu ma dikkal ne ma:"},{"style":"q1","text":""},{"style":"v","text":"«Aji Sax ji Boroom gàngoor yi dafa wax ne:"},{"style":"q1","text":"Muy koorug weeru ñeenteel, di koorug weeru juróomeel,"},{"style":"q1","text":"ak koorug weeru juróom ñaareel, ak koorug weeru fukkeel\\f + \\fr 8.19 \\ft Bési koor yooyu ba bànni Israayil nekkee ci njaam ca Babilon lañu ko daan sàmme, di ko ñaawloo seen jaar-jaar yu metti.\\f*,"},{"style":"q1","text":"lépp janti mbég ak bànneex,"},{"style":"q1","text":"ak bési ndaje yu rafet lay nekkal waa kër Yuda."},{"style":"q1","text":"Waaye dëgg ak jàmm, soppleen ko."},{"style":"b","text":""},{"style":"q1","text":""},{"style":"v","text":"«Aji Sax ji Boroom gàngoor yi dafa wax ne:"},{"style":"q1","text":"Ay askan ñooy dikkati, di waa dëkk yu bare,"},{"style":"q1","text":""},{"style":"v","text":"waa dëkk bii dem ne dëkk bee:"},{"style":"q1","text":"“Nan dem a dem dagaani Aji Sax ji,"},{"style":"q1","text":"nan jaamuji Aji Sax ji Boroom gàngoor yi.”"},{"style":"q1","text":"Ñu ne leen: “Nun it kay, nu ngi dem.”"},{"style":"q1","text":""},{"style":"v","text":"Askan yu bare ak xeet yu am doole ñooy dikk,"},{"style":"q1","text":"di jaamusi Aji Sax ji Boroom gàngoor yi ci Yerusalem,"},{"style":"q1","text":"di dagaansi Aji Sax ji."},{"style":"b","text":""},{"style":"q1","text":""},{"style":"v","text":"«Aji Sax ji Boroom gàngoor yi dafa wax ne:"},{"style":"q1","text":"Janti keroog yooyu, fukk ñuy làkk"},{"style":"q1","text":"mboolem làkki xeet yi,"},{"style":"q1","text":"ñooy langaamoo catu mbubbu benn Yawut, naan ko:"},{"style":"q1","text":"“Nun, yeen lanuy àndal,"},{"style":"q1","text":"nde noo dégg ne Yàllaa ngeek yeen.”»"}]