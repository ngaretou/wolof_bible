[{"style":"s1","verse":"","text":"Esra jàngal na mbooloo ma"},{"style":"p","verse":"","text":"Ba juróom ñaareelu weer wa teroo, ba \\w bànni Israayil|bànni Israayil:\\w* sancaat seeni dëkk,"},{"style":"v","verse":"1","text":"mbooloo mépp a daje, di benn bopp ca mbedd ma jàkkaarlook buntu Ndox ma. Ñu wax Esra bindkat ba, ne ko mu indi téereb yoonu Musaa wi Aji Sax ji dénk Israayil."},{"style":"v","verse":"2","text":"Esra, mi doon ab \\w sarxalkat|sarxalkat b-:\\w* itam, indi téereb yoon wi keroog benn fanu juróom ñaareelu weer wa, fa kanam mbooloo ma, góor ak jigéen, mboolem ña seeni at may ñu dégg ko."},{"style":"v","verse":"3","text":"Esra jàng ko janook mbedd ma jàkkaarlook buntu Ndox ma, dale ko ba bët setee ba ca digg bëccëg. Mbooloo maa nga teew, góor ak jigéen, mboolem ña dégg la ca nekk. Ñépp nag di teewlu kàdduy téereb yoon wa."},{"style":"p","verse":"","text":""},{"style":"v","verse":"4","text":"Esra bindkat baa nga taxaw ca kaw tóoju bu kawe ba ñu defare dénk ngir bés ba. Ña feggook moom ca ndijooram di Matica ak Sema ak Anaya ak Uri ak Ilkiya ak Maaseya. Ña ko féete càmmoñ di Pedaya ak Misayel ak Malkiya ak Asum ak Asbadana ak Sàkkaryaa ak Mesulam."},{"style":"v","verse":"5","text":"Ba Esra di ubbi téere ba, mbooloo mépp a ca teg seeni bët, ndax mbooloo mépp la tiim. Mbooloo mépp nag jóg taxaw."},{"style":"v","verse":"6","text":"Esra daldi sant Aji Sax ji, Yàlla ju màgg ji. Mbooloo ma mépp ànd ne: «Ëskëy waay! Amiin!» yékkati seeni loxo, sukk, sujjóotal Aji Sax ji, dëpp seeni jë fa suuf."},{"style":"v","verse":"7","text":"Ci kaw loolu Yesuwa ak Bani ak Serebya ak Yamin ak Akub ak Sabtay ak Oja ak Maaseya ak Kelita ak Asaryaa ak Yosabàdd ak Xanan ak Pelaya ak \\w Leween|Leween b-:\\w* ña di leeralal mbooloo ma yoonu Musaa. Mbooloo maa nga taxaw, kenn ku nekk benn béreb."},{"style":"v","verse":"8","text":"Ci biir loolu ñu di leen jàngal téereb yoonu Yàlla wi, njàng mu leer, di leen ko firil ba ñu xam li ñuy jàng."},{"style":"p","verse":"","text":""},{"style":"v","verse":"9","text":"Gannaaw loolu Neyemi boroom dëkk ba ànd ak Esra sarxalkat ba, di bindkat ba ba tey, ak Leween ñay xamal mbooloo ma, wax ak ñoom ñépp, ne leen: «Bésub tey jii, bés bu \\w sell|sell:\\w* la, ñeel Aji Sax ji, seen Yàlla. Buleen ci naqarlu, buleen ci jooy.» Booba mbooloo ma mépp a doon jooy ca kàdduy yoon wa ñu dégg."},{"style":"v","verse":"10","text":"Esra ne leen: «Ayca demleen lekk lu gëna duuf, naan lu neexa neex te sédd ci ñi amul lu ñu togg; ndax bésub tey bés bu sell la ñeel sunu Boroom. Kon buleen ci naqarlu kat, ndax bége Aji Sax ji mooy seen doole!»"},{"style":"v","verse":"11","text":"Leween ña nag di dëfal mbooloo ma mépp, naan leen: «Noppileen waay, ndax tey bés bu sell la. Kon buleen ci naqarlu.»"},{"style":"v","verse":"12","text":"Ba mu ko defee mbooloo ma mépp ñibbi, di lekk aka naan aka yekkle di bànneexu bu baax. Fekk na ñu xam kàddu ya ñu leen doon xamal."},{"style":"s1","verse":"","text":"Feddali nañu màggalu Mbaar yi"},{"style":"p","verse":"","text":""},{"style":"v","verse":"13","text":"Keroog ñaari fan ca weer wa nag ña yilif seen kër baay yépp ànd ak \\w sarxalkat|sarxalkat b-:\\w* yaak \\w Leween|Leween b-:\\w* ña, ñu daje ca Esra bindkat ba, di gëstu kàdduy yoon wi."},{"style":"v","verse":"14","text":"Ci kaw loolu ñu gis ne bind nañu ci yoon wi Aji Sax ji santaane, te Musaa jottali ko, ne: \\w Bànni Israayil|bànni Israayil:\\w* dañoo wara dëkk ci ay mbaar diiru màggalu weeru juróom ñaareel wa."},{"style":"v","verse":"15","text":"Ñu siiwal nag ndigal, ca mboolem seeni dëkk ak ca Yerusalem, daldi yéene ne: «Demleen ca tund ya, wuti ay cari garabi oliw ak cari garabi pẽe\\f + \\fr 8.15 \\fk garabi pẽe \\ft xeetoo naak filaawoo.\\f* ak cari garabi mirt ak cari garabi tàndarma ak cari garab yu sëq, ndax ñu defare ko ay mbaar, muy li ñu bind.»"},{"style":"v","verse":"16","text":"Ba loolu amee mbooloo ma wuti ay car, defare ko ay mbaar ca seen kaw taaxi kër ak ca seeni biir ëtt ak ca ëtti kër Yàlla ga ak ca mbedd ma ca buntu Ndox ma ak ca mbedd ma ca buntu Efrayim."},{"style":"v","verse":"17","text":"Ci kaw loolu mboolem ña ñibbisee ca njaam ga defar ay mbaar, dal ca mbaar ya. La ko dale jamonoy Yosuwe doomu Nuun, ba bésub keroog bànni Israayil defatuñu woon lu ni mel. Muy mbégte mu réya réy."},{"style":"v","verse":"18","text":"Ci biir loolu ñuy jàng ci téereb yoonu Yàlla wi bés bu nekk, tàmbalee ko ca bés bu njëkk ba, ba ca bés bu mujj ba. Amal nañu màggal ga diiru juróom ñaari fan. Bésub juróom ñetteel ba nag ñu woote ca am ndaje mu \\w sell|sell:\\w*, muy la ñu digle."}]