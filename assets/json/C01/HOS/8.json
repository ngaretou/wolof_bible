[{"style":"s1","text":"Ku ji as ngelaw, yaay góob ngëlén"},{"style":"q1","text":""},{"style":"v","text":"«Sexleen bufta bi!"},{"style":"q1","text":"Noon ni jaxaay jàyy ci waa kër Aji Sax ji,"},{"style":"q1","text":"nde ñoo fecci sama \\w kóllëreek|kóllëre g-:\\w* ñoom,"},{"style":"q1","text":"samaw yoon lañu gàntal."},{"style":"q1","text":""},{"style":"v","text":"Man la Israayil xaacu, ne ma:"},{"style":"q1","text":"“Éy sama Yàlla, maa la ràññee!”"},{"style":"q1","text":""},{"style":"v","text":"Israayil a xalab lu baax,"},{"style":"q1","text":"ba ab noon dàq ko."},{"style":"q1","text":""},{"style":"v","text":"Ñoo fal ay buur te du sama ndigal,"},{"style":"q1","text":"ñoo tabb ay kàngam, te yéguma."},{"style":"q1","text":"Seen xaalis ak seen wurus lañu sàkke jëmmi tuur,"},{"style":"q1","text":"muy seen sànkute."},{"style":"q1","text":""},{"style":"v","text":"Yeen waa Samari, seen jëmmu wëllu wi\\f + \\fr 8.5 \\fk jëmmu wëllu wi: \\ft seetal ci \\bk 1.Buur ya\\bk* 12.25-30.\\f* dàqu na!"},{"style":"q1","text":"Sama mer tàkkal na leen."},{"style":"q1","text":"Lu ngeen deeti xaar ci mucc ayib?"},{"style":"q1","text":""},{"style":"v","text":"Israayil la lii jóge,"},{"style":"q1","text":"te ab liggéeykat moo ko sàkk."},{"style":"q1","text":"Kon lii du Yàlla!"},{"style":"q1","text":"Ay tojit la wëlluw Samari di mujje."},{"style":"b","text":""},{"style":"q1","text":""},{"style":"v","text":"«As ngelaw lañu ji, ñooy góob ngëlén."},{"style":"q1","text":"Gub du jóg, pepp du focci,"},{"style":"q1","text":"te bu pepp amoon it,"},{"style":"q1","text":"jàmbur a koy wann."},{"style":"q1","text":""},{"style":"v","text":"Dees na wann Israayil;"},{"style":"q1","text":"tey ñu ngi ci biir xeeti jàmbur yi,"},{"style":"q1","text":"mel ni ndab lu kenn bëggul."},{"style":"q1","text":""},{"style":"v","text":"Ñoo demal seen bopp Asiri."},{"style":"q1","text":"Mbaamu àll day beru yoonam,"},{"style":"q1","text":"waaye waa kër Efrayim ñooy jënd ay far."},{"style":"q1","text":""},{"style":"v","text":"Ci xeeti jàmbur ñi lañuy jënde,"},{"style":"q1","text":"waaye du tee ma dajale leen."},{"style":"q1","text":"Léegi ñu tegoo nootaangey buur aki kàngam."},{"style":"q1","text":""},{"style":"v","text":"Efrayim a yokk ay \\w sarxalukaay|sarxalukaay b-:\\w* ngir moy,"},{"style":"q1","text":"ñu doon ay sarxalukaayi moyukaay doŋŋ!"},{"style":"q1","text":""},{"style":"v","text":"Naa ko bindal sama fukki junniy ndigali yoon,"},{"style":"q1","text":"yëfi jàmbur lees koy jàppe."},{"style":"q1","text":""},{"style":"v","text":"Ñooy rendi jur gi ñu may sarxal,"},{"style":"q1","text":"lekk yàpp wi,"},{"style":"q1","text":"Aji Sax ji bëggu ci dara."},{"style":"q1","text":"Maay bàyyi xel ci seen ñaawtéef,"},{"style":"q1","text":"mbugale leen seeni moy,"},{"style":"q1","text":"te ñoom Misra lañuy dellu."},{"style":"q1","text":""},{"style":"v","text":"Israayil moo fàtte ki ko sàkk,"},{"style":"q1","text":"di tabax kër yu yànj."},{"style":"q1","text":"Yuda moom yokki dëkk yu tata wër."},{"style":"q1","text":"Maay yebal sawara ci kawi dëkkam,"},{"style":"q1","text":"mu xoyom ay tataam.»"}]