[{"style":"s1","text":"Mbugalum fippu ci kaw Aji Sax ji du jaas"},{"style":"q1","text":""},{"style":"v","text":"Bu Efrayim daan wax, ñépp ay lox;"},{"style":"q1","text":"mu amoon daraja fi digg Israayil."},{"style":"q1","text":"Waaye moo sikkal boppam ci tuuri \\w Baal|Baal:\\w*, ba dee."},{"style":"q1","text":""},{"style":"v","text":"Léegi ñu ngi gën di bàkkaar,"},{"style":"q1","text":"di xellee ci seen xaalis jëmmu tuur,"},{"style":"q1","text":"ay jëmmi xërëm yu ñu sàkke seen xareñte,"},{"style":"q1","text":"lépp di càkkéefu ay liggéeykat,"},{"style":"q1","text":"te ci ñoom la nit ñi naan:"},{"style":"q1","text":"«Rendikati sarax yaa ngi fóon ay tuuri wëllu.»"},{"style":"q1","text":""},{"style":"v","text":"Moo leen tax di naaxsaay ni niiru suba,"},{"style":"q1","text":"mbaa layub njël,"},{"style":"q1","text":"mbaa boob bu naawe ca dàgga ja,"},{"style":"q1","text":"mbaa saxaar su gillee ci jankub néeg."},{"style":"b","text":""},{"style":"q1","text":""},{"style":"v","text":"«Man Aji Sax ji, fa Misra laa dale di seen Yàlla,"},{"style":"q1","text":"xamuleen Yàlla ju dul man,"},{"style":"q1","text":"te kenn du musle ku ma moy."},{"style":"q1","text":""},{"style":"v","text":"Man maa leen ràññee ca màndiŋ ma,"},{"style":"q1","text":"ci biir réewum maral."},{"style":"q1","text":""},{"style":"v","text":"Ngeen wëtti ba regg,"},{"style":"q1","text":"regg, bew, ba tax ngeen fàtte ma."},{"style":"q1","text":""},{"style":"v","text":"Moo tax ma mel ni gaynde ci yeen"},{"style":"q1","text":"di tëroo ni segg ciw yoon."},{"style":"q1","text":""},{"style":"v","text":"Maay dajeek yeen ni rab wu aay"},{"style":"q1","text":"wu ñu xañi doom,"},{"style":"q1","text":"maay xotti seen mbuusum xol,"},{"style":"q1","text":"fa laa leen di yàppe ni gaynde,"},{"style":"q1","text":"te rabu àll moo leen di xotat."},{"style":"b","text":""},{"style":"q1","text":""},{"style":"v","text":"«Israayiloo, yàqu nga,"},{"style":"q1","text":"te maa yor sa wall."},{"style":"q1","text":""},{"style":"v","text":"Ana seen buur boog,"},{"style":"q1","text":"ba mu xettali leen ci seen mboolemi dëkk?"},{"style":"q1","text":"Ana seen njiit yi ngeen sàkku woon, ba ne ma:"},{"style":"q1","text":"“Falal nu buur aki kàngam”?"},{"style":"q1","text":""},{"style":"v","text":"Ci biir mer laa la falal buur,"},{"style":"q1","text":"te ci sama sànj laa ko follee."},{"style":"b","text":""},{"style":"q1","text":""},{"style":"v","text":"«Takkees na ñaawtéefi Efrayim,"},{"style":"q1","text":"rënkees na ay moyam."},{"style":"q1","text":""},{"style":"v","text":"Lu mel ni mititu mat moo dikkal waa jii,"},{"style":"q1","text":"te muy doom ju amul xel,"},{"style":"q1","text":"ba juddu jot, génnul biiru ndeyam."},{"style":"b","text":""},{"style":"q1","text":""},{"style":"v","text":"«Man nag ndax maa leen di musal ci njaniiw?"},{"style":"q1","text":"Ndax maa leen di jot ci dee?"},{"style":"q1","text":"Moo yaw dee, ana say mbas?"},{"style":"q1","text":"Yaw njaniiw laa ne, ana sa tooke?"},{"style":"q1","text":"Fomm làqu na ma!"},{"style":"q1","text":""},{"style":"v","text":"Efrayim moom, su naatee ci biiri bokkam it,"},{"style":"q1","text":"fa màndiŋ ma la ngelawal penku\\f + \\fr 13.15 \\ft Wetu penku la réewum Asiri féete woon Efrayim, ngelawal penku di taxawe congum Asiri.\\f*,"},{"style":"q1","text":"ngelawal Aji Sax ji di uppe,"},{"style":"q1","text":"bëti ndoxam tëju,"},{"style":"q1","text":"ay teenam déy."},{"style":"q1","text":"Kii mooy sëxëtoo ab dencam,"},{"style":"q1","text":"ak mboolem lu cay alal."}]