[{"style":"s1","verse":"","text":"Aji Sax jeey dalalaat ñoñam"},{"style":"p","verse":"","text":""},{"style":"v","verse":"1","text":"«Du tere askanu Israayil tollu ni suufas géej. Deesu ko mana natt mbaa di ko waññ, te foofa ñu leen noon: “Yeen, dungeen sama ñoñ,” fa lees leen naa: “Yeenay doomi Yàlla jiy dund.”"},{"style":"v","verse":"2","text":"Askanu Yuda ak askanu Israayil dañuy dellu booloo, daldi tabbal seen bopp genn kilifa, te dinañu sëq ci réew mi, ndax bésub Yisreel ba dina réy."},{"style":"v","verse":"3","text":"Nanga woowe sa bokk yu góor: “Ñoñi Aji Sax ji,” sa bokk yu jigéen, nga ne leen: “Ñi Aji Sax ji yërëm.”"},{"style":"s1","verse":"","text":"Ab layoo rax na kàddug tinu ci Israayil"},{"style":"q1","verse":"","text":""},{"style":"v","verse":"4","text":"«Tiiñalleen seen ndey, tiiñalleen ko,"},{"style":"q1","verse":"","text":"ndax moom du sama jabar,"},{"style":"q1","verse":"","text":"te man duma jëkkëram."},{"style":"q1","verse":"","text":"Nee ko mu bàyyi gànctu"},{"style":"q1","verse":"","text":"te noppee tegoo màndargam njaaloo."},{"style":"q1","verse":"","text":""},{"style":"v","verse":"5","text":"Lu ko moy ma futti ko ba mu ne duŋŋ,"},{"style":"q1","verse":"","text":"def ko ni bés ba mu juddoo,"},{"style":"q1","verse":"","text":"melal ko ni màndiŋ."},{"style":"q1","verse":"","text":"Maa koy def ni joor gu wow,"},{"style":"q1","verse":"","text":"marloo ko ba rey ko."},{"style":"q1","verse":"","text":""},{"style":"v","verse":"6","text":"Ay doomam, duma leen yërëm,"},{"style":"q1","verse":"","text":"nde doomi ngànctu lañu."},{"style":"q1","verse":"","text":""},{"style":"v","verse":"7","text":"Ñoom seen yaay moo gànctu,"},{"style":"q1","verse":"","text":"ki leen ëmb moo def lu gàccelu,"},{"style":"q1","verse":"","text":"naan: “Damay toppi sama far"},{"style":"q1","verse":"","text":"yi may jox sama lekk ak samag naan"},{"style":"q1","verse":"","text":"ak samag wëñ ak sama lẽe"},{"style":"q1","verse":"","text":"ak samag diw ak sama biiñ.”"},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"«Moo tax man Aji Sax ji, maa ngii di ñage yoonam ay dég,"},{"style":"q1","verse":"","text":"gawe ko ag wërmbal,"},{"style":"q1","verse":"","text":"ba yoon réer ko."},{"style":"q1","verse":"","text":""},{"style":"v","verse":"9","text":"Mooy topp ay faram te du leen dab;"},{"style":"q1","verse":"","text":"mu seet leen, du leen gis."},{"style":"q1","verse":"","text":"Su boobaa mu ne: “Naa dellu ca saa jëkkër ju njëkk ja,"},{"style":"q1","verse":"","text":"nde ca laa gënoonu demin.”"},{"style":"q1","verse":"","text":""},{"style":"v","verse":"10","text":"Moom xamul woon ne man maa ko doon jox"},{"style":"q1","verse":"","text":"pepp meek biiñ bu bees beek diw gi,"},{"style":"q1","verse":"","text":"di ko yéwéne xaalis ak wurus,"},{"style":"q1","verse":"","text":"ñu di ko jaamoo seen tuur \\w Baal|Baal:\\w*."},{"style":"q1","verse":"","text":""},{"style":"v","verse":"11","text":"Kon nag fa ngóob jote laay nangoo sama pepp,"},{"style":"q1","verse":"","text":"fa wittum reseñ jote it laay nangoo"},{"style":"q1","verse":"","text":"sama biiñ bu bees,"},{"style":"q1","verse":"","text":"maay foqati sama wëñ ak sama lẽe,"},{"style":"q1","verse":"","text":"ba mu daan sànge yaramam."},{"style":"q1","verse":"","text":""},{"style":"v","verse":"12","text":"Léegi maa koy futti, mu ne duŋŋ,"},{"style":"q1","verse":"","text":"ay faram di gis,"},{"style":"q1","verse":"","text":"te kenn du ko xettali ci sama loxo."},{"style":"q1","verse":"","text":""},{"style":"v","verse":"13","text":"Maay dakkal gépp mbéxam;"},{"style":"q1","verse":"","text":"ay màggalam, ay Terutel weeram,"},{"style":"q1","verse":"","text":"ay \\w bési Noflaayam|bésub Noflaay b-:\\w* ak mboolem bési ndajeem."},{"style":"q1","verse":"","text":""},{"style":"v","verse":"14","text":"Maay yàqate garabi reseñ aki figg"},{"style":"q1","verse":"","text":"yi mu noon: “Lii sama peyoor la!"},{"style":"q1","verse":"","text":"Samay far a ma ko jox.”"},{"style":"q1","verse":"","text":"Maa koy def ay dédd,"},{"style":"q1","verse":"","text":"rabi àll yi di ko lekk."},{"style":"q1","verse":"","text":""},{"style":"v","verse":"15","text":"Maa koy feyu bési màggal yu tuuri Baal"},{"style":"q1","verse":"","text":"ya mu leen daan taalale \\w cuuraay|cuuraay l-:\\w*,"},{"style":"q1","verse":"","text":"takk ay jaarooki gànjar,"},{"style":"q1","verse":"","text":"toppiy faram, fàtte ma.»"},{"style":"q1","verse":"","text":"Kàddug Aji Sax jee."},{"style":"s1","verse":"","text":"Aji Sax ji sàkkuwaat na cofeelu Israayil"},{"style":"q1","verse":"","text":""},{"style":"v","verse":"16","text":"«Moo tax maa ngii di ko naxtaan,"},{"style":"q1","verse":"","text":"maa koy yóbbu ca màndiŋ ma,"},{"style":"q1","verse":"","text":"ba déey ko lu xolam dégg."},{"style":"q1","verse":"","text":""},{"style":"v","verse":"17","text":"Foofa laa koy delloo tóokëri reseñam,"},{"style":"q1","verse":"","text":"defal ko xuru Akor\\f + \\fr 2.17 \\fk xuru Akor \\ft mooy xuru Musiba. Seetal ci \\bk Yosuwe\\bk* 7.24-26.\\f* di buntu yaakaaram."},{"style":"q1","verse":"","text":"Fa la may feeloo na woon"},{"style":"q1","verse":"","text":"ca janti ndawam,"},{"style":"q1","verse":"","text":"ba muy génn réewum Misra."},{"style":"q1","verse":"","text":""},{"style":"v","verse":"18","text":"Bésub keroog,» kàddug Aji Sax jee,"},{"style":"q1","verse":"","text":"«ca nga may woowe “Sama jëkkër,”"},{"style":"q1","verse":"","text":"te dootoo ma woowe “Sama Baal.”"},{"style":"q1","verse":"","text":""},{"style":"v","verse":"19","text":"Turi tuuri \\w Baal|Baal:\\w* laay jële ci sa gémmiñ,"},{"style":"q1","verse":"","text":"ba deesatul fàttaliku seen tur."},{"style":"q1","verse":"","text":""},{"style":"v","verse":"20","text":"Bésub keroog maa leen di fasal \\w kóllëre|kóllëre g-:\\w*"},{"style":"q1","verse":"","text":"ak rabi àll yeek njanaaw yi,"},{"style":"q1","verse":"","text":"ak ndëgmeent yi."},{"style":"q1","verse":"","text":"Fitt ak saamar akub xare it,"},{"style":"q1","verse":"","text":"maa koy jële ci réew mi,"},{"style":"q1","verse":"","text":"te maa leen di may tëraayu jàmm."},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"«Yaw laay digool ba fàww ab séy,"},{"style":"q1","verse":"","text":"te njekk ak njub ak ngor ak yërmande"},{"style":"q1","verse":"","text":"ci laay digook yaw ab séy."},{"style":"q1","verse":"","text":""},{"style":"v","verse":"22","text":"Ci kóllëre laay digook yaw ab séy,"},{"style":"q1","verse":"","text":"ba nga xam Aji Sax ji."},{"style":"q1","verse":"","text":""},{"style":"v","verse":"23","text":"Bésub keroog, maay nangu,»"},{"style":"q2","verse":"","text":"kàddug Aji Sax jee,"},{"style":"q1","verse":"","text":"«maay nangul asamaan,"},{"style":"q1","verse":"","text":"moom, mu nangul suuf;"},{"style":"q1","verse":"","text":""},{"style":"v","verse":"24","text":"suuf nangul pepp ak biiñ ak diw,"},{"style":"q1","verse":"","text":"ñu bokk nangul Yisreel."},{"style":"q1","verse":"","text":""},{"style":"v","verse":"25","text":"Maa koy jëmbatal sama bopp ci réew mi,"},{"style":"q1","verse":"","text":"maay yërëm ki tuddoon “Ki ñu yërëmul.”"},{"style":"q1","verse":"","text":"Ki tuddoon “Du sama ñoñ,”"},{"style":"q1","verse":"","text":"ma ne ko: “Yaay sama ñoñ,”"},{"style":"q1","verse":"","text":"moom mu ne ma: “Yaay sama Yàlla.”»"}]