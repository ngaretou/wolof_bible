[{"style":"s1","text":"Aji Sax ji tiiñal na kilifay ñoñam"},{"style":"p","text":""},{"style":"v","text":"Yeen \\w bànni Israayil|bànni Israayil:\\w*, dégluleen kàddug Aji Sax ji,"},{"style":"q1","text":"Aji Sax ji kat moo séq ab layoo ak waa réew mi:"},{"style":"q1","text":"«Du worma, du ngor, du gennug ràññee Yàlla"},{"style":"q1","text":"ci réew mi."},{"style":"q1","text":""},{"style":"v","text":"Xanaa ay móolu aki wor, bóome, càcc ak njaaloo."},{"style":"q1","text":"Dañoo ràkkaaju, di tuur deret ci kaw deret."},{"style":"q1","text":""},{"style":"v","text":"Moo tax réew mi wowal,"},{"style":"q1","text":"mboolem lu fi dëkke ràgg,"},{"style":"q1","text":"ba ci rabi àll yi ak njanaaw yi,"},{"style":"q1","text":"jëni géej itam day réer."},{"style":"b","text":""},{"style":"q1","text":""},{"style":"v","text":"«Waaye bu ci kenn layoo,"},{"style":"q1","text":"bu ci kenn sikke,"},{"style":"q1","text":"ndax sa bokk yee mel ni ñuy layook \\w sarxalkat|sarxalkat b-:\\w* yi."},{"style":"q1","text":""},{"style":"v","text":"Dingeen tërëf bëccëg,"},{"style":"q1","text":"yonent yi ànd ak yeen tërëf guddi,"},{"style":"q1","text":"te maay sànk seen ndey."},{"style":"q1","text":""},{"style":"v","text":"Sama ñoñ a sànku ndax ñàkka xam;"},{"style":"q1","text":"yeen, xam-xam ngeen gàntal,"},{"style":"q1","text":"ma gàntal seenug carxal."},{"style":"q1","text":"Yeena fàtte seen yoonu Yàlla,"},{"style":"q1","text":"man it maay fàtte seeni doom."},{"style":"b","text":""},{"style":"q1","text":""},{"style":"v","text":"Sarxalkat yi ñu gëna baree, gën ma nee moye,"},{"style":"q1","text":"seenub sag, gàcce laa koy soppi."},{"style":"q1","text":""},{"style":"v","text":"Sama saraxi póotum bàkkaari ñoñ"},{"style":"q2","text":"lañuy dunde\\f + \\fr 4.8 \\ft Seetal ci \\bk Sarxalkat yi\\bk* 6.19-22.\\f*,"},{"style":"q1","text":"tey yàkkamti ñu def njubadi."},{"style":"q1","text":""},{"style":"v","text":"Waaye niki askan wi, niki sarxalkat yi,"},{"style":"q1","text":"maa leen di dikke seen añu jikko,"},{"style":"q1","text":"maa leen di fey seeni jëf."},{"style":"q1","text":""},{"style":"v","text":"Ñooy lekk te duñu regg,"},{"style":"q1","text":"di gànctu te duñu giir,"},{"style":"q1","text":"nde Aji Sax ji lañu noppee topp."},{"style":"q1","text":""},{"style":"v","text":"Ngànctu ak biiñ bu yàgg ak bu bees"},{"style":"q1","text":"moo yóbbu seenum xel."},{"style":"q1","text":""},{"style":"v","text":"Sama ñoñ, seen bant lañuy seetéey!"},{"style":"q1","text":"Seenu yet di leen waxaléey!"},{"style":"q1","text":"Xelum ngànctu moo leen wacc,"},{"style":"q1","text":"ñooy gànctu, lajje fa seen Yàlla."},{"style":"q1","text":""},{"style":"v","text":"Ca kaw tund yu mag ya lañuy rendee ay sarax,"},{"style":"q1","text":"\\w cuuraay|cuuraay l-:\\w*, ñu taale ca tund yu ndaw ya,"},{"style":"q1","text":"ak ca taatu gii garab gu mag, ba ca gee,"},{"style":"q1","text":"fa ker ga neexe."},{"style":"q1","text":"Moo tax seeni doom di gànctu,"},{"style":"q1","text":"seen séeti doom di njaaloo."},{"style":"q1","text":""},{"style":"v","text":"Duma mbugal seeni doom"},{"style":"q1","text":"ndax li ñuy gànctu"},{"style":"q1","text":"mbaa seen séeti doom"},{"style":"q1","text":"ndax li ñuy njaaloo,"},{"style":"q1","text":"ndax ñoom sarxalkat yi ci seen bopp,"},{"style":"q1","text":"ay gànc lañuy teggeendool"},{"style":"q1","text":"te gànc yi ci jaamookaayi xërëm yi,"},{"style":"q1","text":"ñoom lañuy indeendool ay sarax."},{"style":"q1","text":"Askan wu amulug dégg, sànku."},{"style":"b","text":""},{"style":"q1","text":""},{"style":"v","text":"«Yeena ngi gànctu, yeen bànni Israayil,"},{"style":"q1","text":"waaye na Yuda mucc ci googu tooñ."},{"style":"q1","text":"Buleen dugg Gilgal\\f + \\fr 4.15 \\fk Gilgal, \\ft béreb la bu ñu daan bokkaalee, ba tur wi mujj taxawe jikkoy dëddu Aji Sax ji.\\f*,"},{"style":"q1","text":"buleen yéegi Bet Awen\\f + \\fr 4.15 \\fk Bet Awen: \\ft li muy firi mooy Kërug Ñaawtéef. Muy tur wu waxi kókkali dendale ak Bet El, tur wi firi Kër Yàlla.\\f*"},{"style":"q1","text":"di giñ ci Aji Sax jiy dund."},{"style":"q1","text":""},{"style":"v","text":"Ndegam ni aw nag tëwe ni la Israayil tëwe,"},{"style":"q1","text":"ndax léegi Aji Sax jee leen di foral"},{"style":"q1","text":"nim xar ci parlu mu ne màww?"},{"style":"q1","text":""},{"style":"v","text":"Efrayim\\f + \\fr 4.17 \\fk Efrayim, \\ft genn la ci giiri Israayil ga ca bëj-gànnaar, moom la Ose faral di woowe réewum Israayil gépp.\\f* googu laa ne, moo lëngook jëmmi tuur!"},{"style":"q1","text":"Seetaan leen."},{"style":"q1","text":""},{"style":"v","text":"Seenu ñoll giiful sax, ñuy gànctoo gànctu,"},{"style":"q1","text":"te gàccee gënal seeni kilifa."},{"style":"q1","text":""},{"style":"v","text":"Callweer a leen di wal,"},{"style":"q1","text":"ñu kersawoo seen saraxi tuur yi."}]