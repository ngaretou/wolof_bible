[{"style":"s1","verse":"","text":"Yàlla dina mbugal Israayil"},{"style":"q1","verse":"","text":""},{"style":"v","verse":"1","text":"Yeen waa Israayil, buleen béglu,"},{"style":"q1","verse":"","text":"buleen bànneexu ni yeneen xeet yi,"},{"style":"q1","verse":"","text":"nde yeena gànctu, dëddu seen Yàlla,"},{"style":"q1","verse":"","text":"yeena safoo peyu ngànctu"},{"style":"q1","verse":"","text":"ci mboolem dàgga ju ñuy bàcce pepp."},{"style":"q1","verse":"","text":""},{"style":"v","verse":"2","text":"Ndaxam dàgga ak nalukaayu reseñ"},{"style":"q1","verse":"","text":"du leen regg,"},{"style":"q1","verse":"","text":"te biiñ du leen doy."},{"style":"q1","verse":"","text":""},{"style":"v","verse":"3","text":"Dungeen des ci réewum Aji Sax ji."},{"style":"q1","verse":"","text":"Efrayim, Misra lay dellu,"},{"style":"q1","verse":"","text":"te ca Asiri, lu daganul lañu fay lekkeji."},{"style":"q1","verse":"","text":""},{"style":"v","verse":"4","text":"Duñu tuural Aji Sax ji saraxu biiñ,"},{"style":"q1","verse":"","text":"te seeni sarax du ko neex."},{"style":"q1","verse":"","text":"Seen ñamu sarax day mel ni ñam"},{"style":"q1","verse":"","text":"wu ku nekk fu nit deewe, sobeel,"},{"style":"q1","verse":"","text":"ba ku ca lekk sobewu\\f + \\fr 9.4 \\ft Bokk ag lekk ci néeg bu nit deewe daan na sobeel ña fa lekk. Seetal ci \\bk Màndiŋ ma\\bk* 19.14-22.\\f*."},{"style":"q1","verse":"","text":"Seenu ñam, seenub koll lay ñeel,"},{"style":"q1","verse":"","text":"waaye du dugg ci kër Yàlla gi."},{"style":"q1","verse":"","text":""},{"style":"v","verse":"5","text":"Ana nu ngeen di def nag, ci bésu ndaje,"},{"style":"q1","verse":"","text":"bésub màggal bu Aji Sax ji?"},{"style":"q1","verse":"","text":""},{"style":"v","verse":"6","text":"Ñu ngoogu dem ndax tasteg réew mi,"},{"style":"q1","verse":"","text":"Misraa leen di fat, Memfis suul leen,"},{"style":"q1","verse":"","text":"seen tànnéefu xaalis, mbooy mee koy nangu,"},{"style":"q1","verse":"","text":"te xaaxaam ay saxe seen biiri xayma ya woon."},{"style":"s1","verse":"","text":"Fexeel nañu yonent yi"},{"style":"q1","verse":"","text":""},{"style":"v","verse":"7","text":"Bési mbugal dikk na,"},{"style":"q1","verse":"","text":"bési añale taxaw na,"},{"style":"q1","verse":"","text":"na ko Israayil xam."},{"style":"q1","verse":"","text":"Yonent lañu jàppe ab dof,"},{"style":"q1","verse":"","text":"ku yorey \\w waxyu|waxyu:\\w* di ku wéradi,"},{"style":"q1","verse":"","text":"ndax seen ñaawtéef gu réy,"},{"style":"q1","verse":"","text":"ak seen mbañeel gu tar."},{"style":"q1","verse":"","text":""},{"style":"v","verse":"8","text":"Yonent bi mooy wattukat"},{"style":"q1","verse":"","text":"biy wattul Yàlla ca Efrayim,"},{"style":"q1","verse":"","text":"waaye ag fiir lees ko lalal ci mboolemi yoonam,"},{"style":"q1","verse":"","text":"te mbañeel a ngi ci biir kër Yàllaam."},{"style":"q1","verse":"","text":""},{"style":"v","verse":"9","text":"Ñoo sóobu ci xóotey yàqute,"},{"style":"q1","verse":"","text":"na woon ca janti Gibeya\\f + \\fr 9.9 \\ft Ca \\fk Gibeya \\ft lañu bóome woon as ndaw, ba ñu mujj dagg ko ay dog yu ñu def firnde, yónnee ko bànni Israayil gépp. Seetal ci \\bk Njiit ya\\bk* saar 19---21.\\f*,"},{"style":"q1","verse":"","text":"te Yàlla mooy bàyyi xel seenug ñaawtéef,"},{"style":"q1","verse":"","text":"ba mbugale leen seeni moy."},{"style":"s1","verse":"","text":"Israayil wor na Aji Sax ji"},{"style":"q1","verse":"","text":""},{"style":"v","verse":"10","text":"Aji Sax ji nee na: «Ni cabbu reseñu biir màndiŋ,"},{"style":"q1","verse":"","text":"ni laa fekke Israayil."},{"style":"q1","verse":"","text":"Ni ndoortel doomi figg ju ndey ja taawloo,"},{"style":"q1","verse":"","text":"ni laa gise seeni maam."},{"style":"q1","verse":"","text":"Waaye ñoom ñoo dem Baal Pewor,"},{"style":"q1","verse":"","text":"ñoo sédd seen bopp \\w Baal|Baal:\\w*, tuur mu ruslu mi,"},{"style":"q1","verse":"","text":"ba tax leena seexluwu ni kooku ñu sopp."},{"style":"q1","verse":"","text":""},{"style":"v","verse":"11","text":"Efrayim, ab sagam ni picc lay naawe,"},{"style":"q1","verse":"","text":"du njurum doom, dub ëmb, du doom ju sosu sax."},{"style":"q1","verse":"","text":""},{"style":"v","verse":"12","text":"Bu ñu yaroon seeni doom it,"},{"style":"q1","verse":"","text":"maa leen leen di xañ, ba kenn du des."},{"style":"q1","verse":"","text":"Te it ngalla ñoom, bu ma leen dëddoo."},{"style":"q1","verse":"","text":""},{"style":"v","verse":"13","text":"Ni ma dogule Tir dëkk ba"},{"style":"q1","verse":"","text":"bi jëmbate ci parlu mu naat,"},{"style":"q1","verse":"","text":"ni laay dogule Efrayim,"},{"style":"q1","verse":"","text":"ba yóbbul ay doomam ab bóomkat.»"},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Aji Sax ji, yool leen!"},{"style":"q1","verse":"","text":"Ana loo leen di yool?"},{"style":"q1","verse":"","text":"Yool leen biir yu yàqu,"},{"style":"q1","verse":"","text":"ak ween yu ne sereŋ."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Aji Sax ji neeti: «Seen gépp mbon moo feeñ ca Gilgal\\f + \\fr 9.15 \\fk Gilgal \\ft mooy dëkk bu ñuy misaale jëfi bokkaale. Seetal ci 4.15.\\f*,"},{"style":"q1","verse":"","text":"te fa laa leen jéppee ndax mbonug seeni jëf."},{"style":"q1","verse":"","text":"Sama kër laa leen di dàqe,"},{"style":"q1","verse":"","text":"te dootuma leen bëgg,"},{"style":"q1","verse":"","text":"seeni njiit yépp a diy fippukat."},{"style":"q1","verse":"","text":""},{"style":"v","verse":"16","text":"Duma nañu Efrayim,"},{"style":"q1","verse":"","text":"ay reenam wow,"},{"style":"q1","verse":"","text":"du meññ benn doom."},{"style":"q1","verse":"","text":"Bu juroon itam, maay rey"},{"style":"q1","verse":"","text":"ngëneelu biiram.»"},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Sama Yàlla moo leen di xalab,"},{"style":"q1","verse":"","text":"nde ñoo ko déggalul,"},{"style":"q1","verse":"","text":"te ñooy taxawaaluji ci biir xeeti jàmbur yi."}]