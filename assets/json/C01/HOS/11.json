[{"style":"s1","text":"Cofeel la Aji Sax ji tontoo fippug Israayil"},{"style":"q1","text":""},{"style":"v","text":"«Maa soppoon Israayil ba muy ndaw,"},{"style":"q1","text":"Misra laa woowe sama doom, mu génne fa."},{"style":"q1","text":""},{"style":"v","text":"Lu ñu leen gëna woo,"},{"style":"q1","text":"ñu gën maa sore."},{"style":"q1","text":"Ay tuuri \\w Baal|Baal:\\w* lañuy defal ay sarax,"},{"style":"q1","text":"te ay xërëm lañuy taalal \\w cuuraay|cuuraay l-:\\w*."},{"style":"q1","text":""},{"style":"v","text":"Ndaxam man maa tette Efrayim, fab ko,"},{"style":"q1","text":"te ràññeewuñu ne maa leen toppatoo."},{"style":"q1","text":""},{"style":"v","text":"Ay goji nit laa leen ñoddee,"},{"style":"q1","text":"ay buumi cofeel."},{"style":"q1","text":"Maay ki leen yolomalal ŋalaabi ŋaam,"},{"style":"q1","text":"sëgg, leel leen."},{"style":"q1","text":""},{"style":"v","text":"Duñu dellu réewum Misra\\f + \\fr 11.5 \\ft Loolu mooy duñu dellu ci njaam ga ñu nekke woon ca Misra.\\f*."},{"style":"q1","text":"Waa Asiri ñooy doon seen buur,"},{"style":"q1","text":"nde ñoo baña délsi fi man."},{"style":"q1","text":""},{"style":"v","text":"Ab saamar ay wëndeelu ca seen dëkk yu mag,"},{"style":"q1","text":"dàjji seen bunti dëkk,"},{"style":"q1","text":"ba warax leen ndax seeni mébét."},{"style":"q1","text":""},{"style":"v","text":"Sama ñoñ dañoo làggi ci ñàkke ma kóllëre,"},{"style":"q1","text":"woowees na leen fa kaw,"},{"style":"q1","text":"te kenn ci ñoom jógul."},{"style":"b","text":""},{"style":"q1","text":""},{"style":"v","text":"«Efrayim, ana nu ma lay dëddoo;"},{"style":"q1","text":"yaw Israayil laa ne, nu ma lay tege ciy loxo?"},{"style":"q1","text":"Ana nu ma lay defe ni Adma?"},{"style":"q1","text":"Nu ma lay yemaleek Ceboyim\\f + \\fr 11.8 \\fk Adma \\ft ak \\fk Ceboyim \\ft ñooy ñaari dëkk yu Yàlla boole ak Sodom ak Gomor, dëkk ya ñu dendaloon, tas leen.\\f*?"},{"style":"q1","text":"Sama xol a bëpp,"},{"style":"q1","text":"sama yërmandee yëngu."},{"style":"q1","text":""},{"style":"v","text":"Duma wéye di tàkkal sama mer,"},{"style":"q1","text":"duma yàqateeti Efrayim,"},{"style":"q1","text":"ndax maay Yàlla, duma nit,"},{"style":"q1","text":"maay \\w Aji Sell|Aji Sell j-:\\w* ji ci seen biir,"},{"style":"q1","text":"duma dikke am sànj."},{"style":"q1","text":""},{"style":"v","text":"Dees na topp ci gannaaw Aji Sax ji,"},{"style":"q1","text":"muy yëmmu ni gaynde."},{"style":"q1","text":"Mooy yëmmu moos ni gaynde,"},{"style":"q1","text":"ay doomam di lox, jóge sowu."},{"style":"q1","text":""},{"style":"v","text":"Ni njanaaw lañuy loxe, jóge Misra,"},{"style":"q1","text":"mel nim pitax, bawoo Asiri."},{"style":"q1","text":"Maa leen di dëël seeni kër.»"},{"style":"q1","text":"Aji Sax jee ko wax."}]