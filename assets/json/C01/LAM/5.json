[{"style":"sp","text":"Waa Yerusalem a ngi ñaan"},{"style":"q1","text":""},{"style":"v","text":"Éy Aji Sax ji, bàyyil xel li nu dal,"},{"style":"q1","text":"xoolal, gisal sunu toroxte!"},{"style":"q1","text":""},{"style":"v","text":"Sunu suuf toxu ciy jàmbur,"},{"style":"q1","text":"sunuy kër ñeel ay doxandéem."},{"style":"q1","text":""},{"style":"v","text":"Baay dëddu, nu diy jirim;"},{"style":"q1","text":"ndey dib jëtun."},{"style":"q1","text":""},{"style":"v","text":"Sunum ndox, xaalis lanu koy feye, naan,"},{"style":"q1","text":"sunu matt ak njëgam la mu nuy dikke."},{"style":"q1","text":""},{"style":"v","text":"Sunuw loos lañu ràng,"},{"style":"q1","text":"nu loof, te noppaleesu nu."},{"style":"q1","text":""},{"style":"v","text":"Nu nangul Misra,"},{"style":"q1","text":"nangul Asiri ngir ab dund."},{"style":"q1","text":""},{"style":"v","text":"Sunuy maam a moyoon, nekkatuñu tey;"},{"style":"q1","text":"nun, noo gàddu seeni mbugal."},{"style":"q1","text":""},{"style":"v","text":"Ay surgaa nu yilif, te amunu"},{"style":"q1","text":"ku nu wallu ci seeni loxo."},{"style":"q1","text":""},{"style":"v","text":"Bu nu lekkee, sunu bakkan lanu jaay,"},{"style":"q1","text":"nde saamar a ngi ci màndiŋ mi."},{"style":"q1","text":""},{"style":"v","text":"Sunu yaram nib taal la tànge"},{"style":"q1","text":"ndax tàngoorub xiif."},{"style":"q1","text":""},{"style":"v","text":"Jigéeni \\w Siyoŋ|Siyoŋ:\\w* lañuy tëdde,"},{"style":"q1","text":"ak janqi dëkki Yuda."},{"style":"q1","text":""},{"style":"v","text":"Kàngam yi, ñu jàpp, wékk;"},{"style":"q1","text":"te mag ñi, teraleesu leen."},{"style":"q1","text":""},{"style":"v","text":"Waxambaane yee yenu doji wolukaay,"},{"style":"q1","text":"gone yu góor yi sëfoo sayi matt, di tërëf."},{"style":"q1","text":""},{"style":"v","text":"Mag dakkal na jataayu pénc,"},{"style":"q1","text":"te waxambaane talatula xalam."},{"style":"q1","text":""},{"style":"v","text":"Xol nux-nuxeetul,"},{"style":"q1","text":"te ay rongooñ a wuutuy pooj."},{"style":"q1","text":""},{"style":"v","text":"Sunu mbaxana foq na!"},{"style":"q1","text":"Wóoy ngalla nun ñi moy!"},{"style":"q1","text":""},{"style":"v","text":"Lee jeexal sunu xol,"},{"style":"q1","text":"lii moo nu jooyloo, ba gët giim:"},{"style":"q1","text":""},{"style":"v","text":"tundu Siyoŋ wi gental,"},{"style":"q1","text":"ba till yi di fi daagoo."},{"style":"b","text":""},{"style":"q1","text":""},{"style":"v","text":"Yaw Aji Sax ji, yaay toog ba fàww,"},{"style":"q1","text":"sab jal, sët ba sëtaat."},{"style":"q1","text":""},{"style":"v","text":"Ana lu waral nga fàtte nu fàww,"},{"style":"q1","text":"bàyyi nu diir bu yàgge nii?"},{"style":"q1","text":""},{"style":"v","text":"Éy Aji Sax ji, delloosi nu fi yaw, nu dellusi,"},{"style":"q1","text":"yeesalal sunuy jant, mu mel na woon."},{"style":"q1","text":""},{"style":"v","text":"Xanaa doo nu wacc a wacc,"},{"style":"q1","text":"mere nu mer mu amul kemu?"}]