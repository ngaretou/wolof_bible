[{"style":"sp","text":"Ku mucc xare wax na"},{"style":"q1","text":""},{"style":"v","text":"Ndeysaan, wurus wa giim na!"},{"style":"q1","text":"Ngëneelu wurus soppiku na."},{"style":"q1","text":"Doj yu \\w sell|sell:\\w* yaa wasaaroo,"},{"style":"q1","text":"ca boppu mbedd yépp."},{"style":"q1","text":""},{"style":"v","text":"Doomi \\w Siyoŋ|Siyoŋ:\\w* yu góor yu jar ya!"},{"style":"q1","text":"Wurus lees leen daan nàttablee,"},{"style":"q1","text":"ndeysaan tey, ñu jàppe leen ni njaqu ban"},{"style":"q1","text":"lu tabaxkatu njaq liggéeye loxoom."},{"style":"b","text":""},{"style":"q1","text":""},{"style":"v","text":"Ag till sax joxe na weenam,"},{"style":"q1","text":"nàmpal doomam,"},{"style":"q1","text":"te sama bokk yi mujj néeg"},{"style":"q1","text":"ba mel ni bànjóolig màndiŋ."},{"style":"b","text":""},{"style":"q1","text":""},{"style":"v","text":"Luy nàmp a nga mar a mar,"},{"style":"q1","text":"ba làmmiñ taqoo denqleñ."},{"style":"q1","text":"Gone yaa ngi ñaan mburu,"},{"style":"q1","text":"te kenn daggalu leen."},{"style":"b","text":""},{"style":"q1","text":""},{"style":"v","text":"Ñi daan xéewloo ay bernde,"},{"style":"q1","text":"tey ñoo xiif, ne lasar ca mbedd ya."},{"style":"q1","text":"Ña yaroo woon yérey tànnéef,"},{"style":"q1","text":"tey ñoo goore jalu mbuubit."},{"style":"b","text":""},{"style":"q1","text":""},{"style":"v","text":"Sama ñaawtéefu askan wee màgg,"},{"style":"q1","text":"ba raw ñaawtéefu waa \\w Sodom|Sodom ak Gomor:\\w*,"},{"style":"q1","text":"dëkk ba jekki jàllarbiku,"},{"style":"q1","text":"te loxo laalu ko."},{"style":"b","text":""},{"style":"q1","text":""},{"style":"v","text":"Sunu kàngam ya setoon wecc,"},{"style":"q1","text":"seen yaram mucc gàkk,"},{"style":"q1","text":"di lerxat bay tàkk,"},{"style":"q1","text":"wér péŋŋ, leer nàññ."},{"style":"b","text":""},{"style":"q1","text":""},{"style":"v","text":"Tey ñu gëna lëndëm bànqanoos,"},{"style":"q1","text":"xàmmeesu leen ci mbedd yi,"},{"style":"q1","text":"ñu ngi lax, di yaxi neen,"},{"style":"q1","text":"der wow koŋŋ ni matt!"},{"style":"b","text":""},{"style":"q1","text":""},{"style":"v","text":"Ña saamar rey a gënu demin"},{"style":"q1","text":"ña deek xiif,"},{"style":"q1","text":"jeex tàkk, ne lasar,"},{"style":"q1","text":"ndax ñàkk meññatum tool."},{"style":"b","text":""},{"style":"q1","text":""},{"style":"v","text":"Ndey ak xolu njureelam,"},{"style":"q1","text":"moo togge loxoom doomu boppam,"},{"style":"q1","text":"def ko njëlam,"},{"style":"q1","text":"ci sama biir toskareg askan wi!"},{"style":"b","text":""},{"style":"q1","text":""},{"style":"v","text":"Aji Sax jee xëpp am sànjam,"},{"style":"q1","text":"sotti tàngooru meram,"},{"style":"q1","text":"moo jafal sawara fi Siyoŋ,"},{"style":"q1","text":"ba xoyom kenu ya."},{"style":"b","text":""},{"style":"q1","text":""},{"style":"v","text":"Du benn buur fi kaw suuf bu gëmoon,"},{"style":"q1","text":"du kenn ci mboolem waa àddina"},{"style":"q1","text":"kuy foog ne ab bañ mbaa noon dina dem"},{"style":"q1","text":"ba bëtt bunti Yerusalem."},{"style":"b","text":""},{"style":"q1","text":""},{"style":"v","text":"Seen bàkkaari yonent yaa,"},{"style":"q1","text":"seen ñaawtéefi \\w sarxalkat|sarxalkat b-:\\w* yaa;"},{"style":"q1","text":"ñoo tuur fa digg dëkk ba"},{"style":"q1","text":"deretu aji jub ñi."},{"style":"b","text":""},{"style":"q1","text":""},{"style":"v","text":"Ña ngay tëñëx-tëñëxi"},{"style":"q1","text":"niy gumba ci mbedd yi,"},{"style":"q1","text":"deret ja sobeel leen"},{"style":"q1","text":"ba maneesula laal seeni yére."},{"style":"b","text":""},{"style":"q1","text":""},{"style":"v","text":"Ñoom lañuy gëdd naan:"},{"style":"q1","text":"«Soreleen nu, nit ñu sobewu ñi!"},{"style":"q1","text":"Soreleen, soreleen, buleen nu laal.»"},{"style":"q1","text":"Ñu daw di tambaambalu ba ca yeneen xeet;"},{"style":"q1","text":"ñooña ne leen: «Dootul fii!»"},{"style":"b","text":""},{"style":"q1","text":""},{"style":"v","text":"Aji Sax ji ci boppam moo leen tasaare,"},{"style":"q1","text":"faaleetu leen;"},{"style":"q1","text":"cér lees séddul sarxalkat,"},{"style":"q1","text":"te teraleesul mag."},{"style":"sp","text":"Waa Yerusalem àddu nañu"},{"style":"q1","text":""},{"style":"v","text":"Ba tey sunu gët a ngi giim,"},{"style":"q1","text":"ndax ndimbal lu nuy séentu ci dara."},{"style":"q1","text":"Fa sunuy tata lanu séentoo wenn xeet"},{"style":"q1","text":"wu nu manula wallu."},{"style":"b","text":""},{"style":"q1","text":""},{"style":"v","text":"Sunuy tànk lees di topp,"},{"style":"q1","text":"ba manatunoo daagoo sunuy mbedd;"},{"style":"q1","text":"sunu bés jege,"},{"style":"q1","text":"sunu àpp di matal,"},{"style":"q1","text":"sunu saa taxaw!"},{"style":"b","text":""},{"style":"q1","text":""},{"style":"v","text":"Ñi ñuy dàq a gëna gaaw ay jaxaay,"},{"style":"q1","text":"ci kaw tund yi lañu nu ne dann,"},{"style":"q1","text":"màndiŋ mi, ñu di nu fa tëroo."},{"style":"b","text":""},{"style":"q1","text":""},{"style":"v","text":"Ki nuy noyyee, Buur bi Aji Sax ji fal,"},{"style":"q1","text":"ca seeni yeer la tance,"},{"style":"q1","text":"te nu noon ci keppaaram"},{"style":"q1","text":"lanuy dëkke fi digg xeet yi."},{"style":"sp","text":"Yeremi àddu na"},{"style":"q1","text":""},{"style":"v","text":"Bégleen te bànneexooy,"},{"style":"q1","text":"Edom réew mu taaru mi, yeen Edomeen\\f + \\fr 4.21 \\fk Edomeen \\ft ñaa nga bàyyikoo fa bëj-saalumu Yuda jàpp penku. Ñu ngi soqikoo ci Esawu, magu Yanqóoba, kon bokki Israayil lañu woon, waaye dañoo faroon ak nooni Israayil.\\f* ñi dëkk réewum Ucc,"},{"style":"q1","text":"ci yeen it la kaasu mbugal di jàllsi,"},{"style":"q1","text":"ngeen màndi, futteeku, ne duŋŋ."},{"style":"b","text":""},{"style":"q1","text":""},{"style":"v","text":"Yaw \\w Siyoŋ|Siyoŋ:\\w*, dëkk bu taaru ba, sa mbugal mat na,"},{"style":"q1","text":"deesatu la yóbbu ngàllo;"},{"style":"q1","text":"yaw Edom laa ne,"},{"style":"q1","text":"Aji Sax jee lay fey sa ñaawtéef,"},{"style":"q1","text":"feeñal say bàkkaar."}]