[{"style":"sp","text":"Nit a ngi tawat"},{"style":"q1","text":""},{"style":"v","text":"Man maay nit ki gisu naqar,"},{"style":"q1","text":"naqar wu ko yarub sànjum Aji Sax ji teg."},{"style":"q1","text":""},{"style":"v","text":"Man la jañax, te lëndëm la ma doxloo,"},{"style":"q1","text":"dug leer."},{"style":"q1","text":""},{"style":"v","text":"Man doŋŋ lay yen aka yenaat loxoom,"},{"style":"q1","text":"bésoo bés."},{"style":"b","text":""},{"style":"q1","text":""},{"style":"v","text":"Moo ràppal sama der ak samaw suux,"},{"style":"q1","text":"tas samay yax."},{"style":"q1","text":""},{"style":"v","text":"Moo tabax fi sama kaw, tanc ma,"},{"style":"q1","text":"gawe ma tooke ak coono."},{"style":"q1","text":""},{"style":"v","text":"Béreb yu lëndëm la ma dëël,"},{"style":"q1","text":"ni ña dee bu yàgg."},{"style":"b","text":""},{"style":"q1","text":""},{"style":"v","text":"Moo ma ñag ba manumaa bëtt,"},{"style":"q1","text":"te jéng yu diis la ma jénge."},{"style":"q1","text":""},{"style":"v","text":"Su ma yuuxoo, woote wall it,"},{"style":"q1","text":"mu tanqamlu samag ñaan."},{"style":"q1","text":""},{"style":"v","text":"Ay doji yatt la ñage samay yoon,"},{"style":"q1","text":"te moo lajjal samay ñall."},{"style":"b","text":""},{"style":"q1","text":""},{"style":"v","text":"Moo di rab wu aay wu may tëru,"},{"style":"q1","text":"di gaynde gu waafe làquwaayam."},{"style":"q1","text":""},{"style":"v","text":"Samaw yoon la ma wàcce, xotat ma,"},{"style":"q1","text":"tumurànkeel ma."},{"style":"q1","text":""},{"style":"v","text":"Moo ma bankal xalaam,"},{"style":"q1","text":"diire mag fittam."},{"style":"b","text":""},{"style":"q1","text":""},{"style":"v","text":"Sama xóotey xol la soqil ay fittam."},{"style":"q1","text":""},{"style":"v","text":"Maa mujj di reetaanukaayu bokk yépp,"},{"style":"q1","text":"di seen woyu bés bu nekk."},{"style":"q1","text":""},{"style":"v","text":"Moo ma reggal wextan,"},{"style":"q1","text":"màndal ma lu mel ni xay."},{"style":"b","text":""},{"style":"q1","text":""},{"style":"v","text":"Yéyloo na may doj,"},{"style":"q1","text":"dëggaate ma ci pënd bi."},{"style":"q1","text":""},{"style":"v","text":"Jàmmi xol a ma réer,"},{"style":"q1","text":"ma fàtte sax luy mbégte."},{"style":"q1","text":""},{"style":"v","text":"Ca laa ne sama muñukaay a jeex"},{"style":"q1","text":"ak it sama yaakaar ci Aji Sax ji!"},{"style":"b","text":""},{"style":"q1","text":""},{"style":"v","text":"Bàyyil xel sama naqar ak sama tumurànke,"},{"style":"q1","text":"mbete wextan akug tooke!"},{"style":"q1","text":""},{"style":"v","text":"Dama ciy xalaat aka xalaataat,"},{"style":"q1","text":"sama xol jeex tàkk!"},{"style":"q1","text":""},{"style":"v","text":"Waaye li may dëkke bàyyi xel,"},{"style":"q1","text":"ba dese yaakaar mooy lii:"},{"style":"q1","text":""},{"style":"v","text":"Aji Sax ji, ngoram du dakk,"},{"style":"q1","text":"te yërmandeem du jeex."},{"style":"q1","text":""},{"style":"v","text":"Xanaa di yeeslu jant bu nekk."},{"style":"q1","text":"Kee bare kóllëre!"},{"style":"q1","text":""},{"style":"v","text":"«Samab séddoo, Aji Sax jee,»"},{"style":"q1","text":"la sama xol wax,"},{"style":"q1","text":"te moo tax ma di ko xaar."},{"style":"b","text":""},{"style":"q1","text":""},{"style":"v","text":"Aji Sax jee baax ci ñi ko yaakaar,"},{"style":"q1","text":"baax ci ki ko wóolu."},{"style":"q1","text":""},{"style":"v","text":"Li baax mooy muñ,"},{"style":"q1","text":"xeremluy xaar wallub Aji Sax ji."},{"style":"q1","text":""},{"style":"v","text":"Li baax ci nit mooy"},{"style":"q1","text":"nga nangoo muñ ba ngay ndaw."},{"style":"b","text":""},{"style":"q1","text":""},{"style":"v","text":"Bu la Aji Sax ji tegee nattu,"},{"style":"q1","text":"berul te muñ."},{"style":"q1","text":""},{"style":"v","text":"Dëppal sa jë ci suuf,"},{"style":"q1","text":"jombul yaakaar am."},{"style":"q1","text":""},{"style":"v","text":"Dékkalub lex ku lay mbej,"},{"style":"q1","text":"di la tifaare ay saaga, ba nga tooy."},{"style":"b","text":""},{"style":"q1","text":""},{"style":"v","text":"Boroom bi déy"},{"style":"q1","text":"du la wacc ba fàww."},{"style":"q1","text":""},{"style":"v","text":"Bu la tegee naqar it, yërëm la,"},{"style":"q1","text":"ngoram a ni baree."},{"style":"q1","text":""},{"style":"v","text":"Du bànneexam lay tege coono,"},{"style":"q1","text":"aka naqaral doom aadama."},{"style":"b","text":""},{"style":"q1","text":""},{"style":"v","text":"Bu ñuy dëggaate"},{"style":"q1","text":"mboolem ñi ñu tëj cim réew,"},{"style":"q1","text":""},{"style":"v","text":"di jalgati yelleefu nit"},{"style":"q1","text":"fi kanam Aji Kawe ji,"},{"style":"q1","text":""},{"style":"v","text":"di been dëgg cib layoom,"},{"style":"q1","text":"xanaa Boroom bi da ko dul gis?"},{"style":"b","text":""},{"style":"q1","text":""},{"style":"v","text":"Ana ku wax, mu am,"},{"style":"q1","text":"te Boroom bi dogalu ko?"},{"style":"q1","text":""},{"style":"v","text":"Muy lu baax, di lu aay,"},{"style":"q1","text":"xanaa du Aji Kawe jeey àddu, amal?"},{"style":"q1","text":""},{"style":"v","text":"Kuy dund, ana loo deeti jàmbat,"},{"style":"q1","text":"bu ñu la añalee sa bàkkaar?"},{"style":"b","text":""},{"style":"q1","text":""},{"style":"v","text":"Nan càmbar, ba xoolaat jikko yi"},{"style":"q1","text":"te dellu ci Aji Sax ji."},{"style":"q1","text":""},{"style":"v","text":"Nan tàllal sunu xol ak sunuy loxo"},{"style":"q1","text":"Yàlla ja fa asamaan,"},{"style":"q1","text":""},{"style":"v","text":"noo tooñ, noo fippu,"},{"style":"q1","text":"ba tax yaw jéggalewoo."},{"style":"b","text":""},{"style":"q1","text":""},{"style":"v","text":"Sam sànj nga làmboo, topp nu,"},{"style":"q1","text":"di rey te ñéebluwoo,"},{"style":"q1","text":""},{"style":"v","text":"aw niir nga sàngoo,"},{"style":"q1","text":"ba ag ñaan du ko jàll."},{"style":"q1","text":""},{"style":"v","text":"Mbuubitum sën nga nu def"},{"style":"q1","text":"fi biir xeet yi."},{"style":"b","text":""},{"style":"q1","text":""},{"style":"v","text":"Sunu noon yépp a nuy waxal,"},{"style":"q1","text":""},{"style":"v","text":"tiitaange ak pax dikkal na nu,"},{"style":"q1","text":"ak yàquteek sànkute."},{"style":"q1","text":""},{"style":"v","text":"Saay gët a ngi wal"},{"style":"q1","text":"ndax sama askan wi rajaxoo."},{"style":"b","text":""},{"style":"q1","text":""},{"style":"v","text":"Saay gët a ngi rogalaat,"},{"style":"q1","text":"du fer, du ŋiis,"},{"style":"q1","text":""},{"style":"v","text":"ba keroog Aji Sax ji séentoo asamaan, ba gis."},{"style":"q1","text":""},{"style":"v","text":"Bi ma gisee li dal jigéeni dëkk bi yépp,"},{"style":"q1","text":"la sama xol jeex."},{"style":"b","text":""},{"style":"q1","text":""},{"style":"v","text":"Ñi ma bañ ci dara"},{"style":"q1","text":"ñoo ma këpptal a këpptal ni picc."},{"style":"q1","text":""},{"style":"v","text":"Cib teen lañu ma tàbbal,"},{"style":"q1","text":"ube kow doj, te may dund,"},{"style":"q1","text":""},{"style":"v","text":"ndox ma mëdd ma,"},{"style":"q1","text":"ma ne: «Sànku naa.»"},{"style":"b","text":""},{"style":"q1","text":""},{"style":"v","text":"Aji Sax ji, fa xóotey pax ma"},{"style":"q1","text":"laa la woowe."},{"style":"q1","text":""},{"style":"v","text":"Sama baat nga dégg, ma ne la:"},{"style":"q1","text":"«Bul fattal sab nopp"},{"style":"q1","text":"samay onk ak samay yuux.»"},{"style":"q1","text":""},{"style":"v","text":"Bés ba ma la woowee nga dikk,"},{"style":"q1","text":"ne ma: «Bul tiit.»"},{"style":"b","text":""},{"style":"q1","text":""},{"style":"v","text":"Boroom bi, yaa sàmm sama àq,"},{"style":"q1","text":"yaa jot sama bakkan."},{"style":"q1","text":""},{"style":"v","text":"Aji Sax ji, yaa gis ni ñu ma tooñe,"},{"style":"q1","text":"jox ma sama àtte."},{"style":"q1","text":""},{"style":"v","text":"Yaa gis seen mboolem mébétu feyu,"},{"style":"q1","text":"seen mboolem pexe yi ñu may lalal."},{"style":"b","text":""},{"style":"q1","text":""},{"style":"v","text":"Aji Sax ji, yaa dégg seeni kókkalee,"},{"style":"q1","text":"ak mboolem pexe yi ñu may lalal."},{"style":"q1","text":""},{"style":"v","text":"Ci man la noon yiy diisoo aka déeyoo,"},{"style":"q1","text":"bés bu nekk."},{"style":"q1","text":""},{"style":"v","text":"Xoolal, bu ñu toogee ak bu ñu jógee,"},{"style":"q1","text":"man lañuy léeboo."},{"style":"b","text":""},{"style":"q1","text":""},{"style":"v","text":"Aji Sax ji, jox leen seenub añ,"},{"style":"q1","text":"seen kemu liggéeyu loxo."},{"style":"q1","text":""},{"style":"v","text":"Dërkiisalal seen xol,"},{"style":"q1","text":"na leen sag alkànde ñeel."},{"style":"q1","text":""},{"style":"v","text":"Toppe leen sa mer, te nga sànke leen"},{"style":"q1","text":"mboolem fu asamaanu Aji Sax ji tiim."}]