[{"style":"sp","text":"Yeremi àddu na"},{"style":"q1","text":""},{"style":"v","text":"Ndeysaan Boroom bee mer ba xiinal \\w Siyoŋ|Siyoŋ:\\w*,"},{"style":"q1","text":"dëkk bu taaru bi."},{"style":"q1","text":"Fa asamaan la rattaxe sagu Israayil fa suuf."},{"style":"q1","text":"Keroog bésu meram ma, bàyyiwul xel,"},{"style":"q1","text":"ne këram googoo di ndëggastalam."},{"style":"b","text":""},{"style":"q1","text":""},{"style":"v","text":"Boroom bee modd te yërëmul"},{"style":"q1","text":"mboolem sanci \\w Yanqóoba|Yanqóoba:\\w*."},{"style":"q1","text":"Ca meram ma la màbbe"},{"style":"q1","text":"tatay Yuda réew mu taaru ma."},{"style":"q1","text":"Moo detteel nguur ga aki garmeem,"},{"style":"q1","text":"sobeel leen."},{"style":"b","text":""},{"style":"q1","text":""},{"style":"v","text":"Tàngooru sànjam la daane"},{"style":"q1","text":"gépp kàttanu Israayil."},{"style":"q1","text":"Fa kanam noon ba la roccee"},{"style":"q1","text":"dooley ndijooram."},{"style":"q1","text":"Moo tàkkal Yanqóoba"},{"style":"q1","text":"ni sawara wuy sël-sëli,"},{"style":"q1","text":"ba xoyom mboolem la ko wër."},{"style":"b","text":""},{"style":"q1","text":""},{"style":"v","text":"Boroom bee tàwwi ag fittam"},{"style":"q1","text":"mel ni ab noon,"},{"style":"q1","text":"moo diire ndijooram, mel ni bañ,"},{"style":"q1","text":"moo bóom mboolem lu neexa xool."},{"style":"q1","text":"Ci biir xaymab Siyoŋ dëkk bu taaru ba"},{"style":"q1","text":"la yuri am sànjam ni sawara."},{"style":"b","text":""},{"style":"q1","text":""},{"style":"v","text":"Boroom bee mel nib noon,"},{"style":"q1","text":"modd Israayil,"},{"style":"q1","text":"moddaale këram yu taaru yépp,"},{"style":"q1","text":"tas ay tataam,"},{"style":"q1","text":"ba fulal Yuda mu taaru ma,"},{"style":"q1","text":"ay yuux aki jooy."},{"style":"b","text":""},{"style":"q1","text":""},{"style":"v","text":"Moo tas mbaaram ni bu doon mbaarum tool,"},{"style":"q1","text":"moo rajaxe bérebu ndajeem."},{"style":"q1","text":"Aji Sax ji moo fàtteloo waa Siyoŋ"},{"style":"q1","text":"màggal ak \\w bésub Noflaay|bésub Noflaay b-:\\w*,"},{"style":"q1","text":"te tàngooru meram la xalabe buur ak \\w sarxalkat|sarxalkat b-:\\w*."},{"style":"b","text":""},{"style":"q1","text":""},{"style":"v","text":"Aji Sax jee jañax \\w sarxalukaayam|sarxalukaay b-:\\w*,"},{"style":"q1","text":"gedd."},{"style":"q1","text":"Moo teg ci loxol noon tatay këram yi."},{"style":"q1","text":"Biir kër Aji Sax ji la baat xaacoo,"},{"style":"q1","text":"ni bu doon bésu màggal."},{"style":"b","text":""},{"style":"q1","text":""},{"style":"v","text":"Aji Sax jee dogoo rajaxe"},{"style":"q1","text":"tatam Siyoŋ mu taaru ma."},{"style":"q1","text":"Moo tàllal buumu nattukaay, ngir tas ko,"},{"style":"q1","text":"bankul loxoom it te màbbu ko."},{"style":"q1","text":"Moo jooyloo tata ak tabaxub fegukaay,"},{"style":"q1","text":"ñu ànd tojatoo."},{"style":"b","text":""},{"style":"q1","text":""},{"style":"v","text":"Bunti dëkk ba suulu na,"},{"style":"q1","text":"te moo yàqate, dammate weñi tëjukaay ya."},{"style":"q1","text":"Buuram aki garmeem a tumurànkeji"},{"style":"q1","text":"ca yéefar ya,"},{"style":"q1","text":"te téereb yoon amul,"},{"style":"q1","text":"yonent it gisatul peeñu"},{"style":"q1","text":"mu bawoo fa Aji Sax ji."},{"style":"b","text":""},{"style":"q1","text":""},{"style":"v","text":"Magi Siyoŋ dëkk bu taaru ba ña nga toog, xeremlu,"},{"style":"q1","text":"xëppoo suuf, sol ay saaku, di ñaawlu."},{"style":"q1","text":"Janqi Yerusalem sëgg, seen bopp jëm suuf."},{"style":"b","text":""},{"style":"q1","text":""},{"style":"v","text":"Samay gët a giim ndaxi rongooñ,"},{"style":"q1","text":"samay butit fuddu,"},{"style":"q1","text":"xol ŋiis, jeex tàkk:"},{"style":"q1","text":"ci tasteg samaw askan;"},{"style":"q1","text":"xale yeek gone yiy nàmp"},{"style":"q1","text":"ne lasar fi mbedd yi!"},{"style":"b","text":""},{"style":"q1","text":""},{"style":"v","text":"Seen yaay lañu naan:"},{"style":"q1","text":"«Ana fu nuy lekke, ba naan?»"},{"style":"q1","text":"te ne lasiim ci mbeddi dëkk bi,"},{"style":"q1","text":"ni ñu gaañoo xare,"},{"style":"q1","text":"bakkan di tàggoo fa ñu uufoo"},{"style":"q1","text":"ca weenu yaay."},{"style":"b","text":""},{"style":"q1","text":""},{"style":"v","text":"Yaw Yerusalem, dëkk bu taaru bi,"},{"style":"q1","text":"lu ma lay wax? Ku ma lay méngaleel?"},{"style":"q1","text":"Siyoŋ, janq ju taaru ji laa ne,"},{"style":"q1","text":"ana ku ma lay dendaleel, ba seral sa xol?"},{"style":"q1","text":"Yaw mi sab góom yaa ni géej,"},{"style":"q1","text":"ana ku lay faj?"},{"style":"b","text":""},{"style":"q1","text":""},{"style":"v","text":"Ag neen aki caaxaan"},{"style":"q1","text":"la la say yonent gisal,"},{"style":"q1","text":"te biraluñu sag ñaawtéef,"},{"style":"q1","text":"ngir tijji sa wërsëg,"},{"style":"q1","text":"xanaa di la yéeneel \\w waxyuy|waxyu:\\w* caaxaan aki nax."},{"style":"b","text":""},{"style":"q1","text":""},{"style":"v","text":"Mboolem ñi fi jaareey tacc-taccali loxo,"},{"style":"q1","text":"ciipu, wëcc bopp ci gentub Yerusalem mu taaru ma,"},{"style":"q1","text":"te naan: «Xanaa du biib dëkk lañu doon tudd"},{"style":"q1","text":"“Taar bu sotti,”"},{"style":"q1","text":"te muy mbégtem àddina sépp?»"},{"style":"b","text":""},{"style":"q1","text":""},{"style":"v","text":"Sa noon yépp a lay ñaawal,"},{"style":"q1","text":"di la kókkaleeka kekku,"},{"style":"q1","text":"te naan: «Sànk nanu leen nag!"},{"style":"q1","text":"Bii bés lanu yàggoona séentu,"},{"style":"q1","text":"te noo ko fekke tey.»"},{"style":"b","text":""},{"style":"q1","text":""},{"style":"v","text":"Aji Sax jee def la mu nammoon,"},{"style":"q1","text":"moo sottal kàddoom"},{"style":"q1","text":"ga mu santaane woon janti démb."},{"style":"q1","text":"Moo faat te yërëmul,"},{"style":"q1","text":"ba may noon bége leen,"},{"style":"q1","text":"te moo kaweel sa kàttanu bañ yi."},{"style":"b","text":""},{"style":"q1","text":""},{"style":"v","text":"Askan waa ngi jooy jooyi xol"},{"style":"q1","text":"fi kanam Boroom bi."},{"style":"q1","text":"Éy yaw tatay Siyoŋ, dëkk bu taaru bi,"},{"style":"q1","text":"sottil say rongooñ ni walum dex guddeek bëccëg;"},{"style":"q1","text":"bul noppalu, bul feral say rongooñ."},{"style":"b","text":""},{"style":"q1","text":""},{"style":"v","text":"Jógal guddi, xaacu:"},{"style":"q1","text":"ndoortel wattub guddi, ngay yuri sab xol"},{"style":"q1","text":"nim ndox, jàkkaarlook Boroom bi."},{"style":"q1","text":"Tàllal koy loxo, ngir sa bakkani doom"},{"style":"q1","text":"yi xiif tax ne lasiim fi boppu mbeddoo mbedd."},{"style":"sp","text":"Waa Yerusalem àddu na"},{"style":"q1","text":""},{"style":"v","text":"Éy Aji Sax ji, xoolal, seetal rekk"},{"style":"q1","text":"ki nga def nii!"},{"style":"q1","text":"Xanaa du ndey mooy dem ba yàpp doomu boppam,"},{"style":"q1","text":"doom ju mu sukk jur, di ko toppatoo?"},{"style":"q1","text":"Xanaa du \\w sarxalkat|sarxalkat b-:\\w* akub yonent lañuy bóom"},{"style":"q1","text":"fi kër gu sell gi ñeel Aji Sax ji?"},{"style":"b","text":""},{"style":"q1","text":""},{"style":"v","text":"Mag ak ndaw a ngi ne lareet fi suuf ci mbedd yi;"},{"style":"q1","text":"sama janq jeek sama xale yu góor yi tëdd,"},{"style":"q1","text":"saamar faat leen."},{"style":"q1","text":"Yaa rey ci sa bésub mer,"},{"style":"q1","text":"yaa rendi te yërëmoo."},{"style":"b","text":""},{"style":"q1","text":""},{"style":"v","text":"Yaa woote ni su doon bésu màggal,"},{"style":"q1","text":"tiitaange dar kepp ma."},{"style":"q1","text":"Bésub merum Aji Sax ji, kenn rëccul,"},{"style":"q1","text":"kenn muccul."},{"style":"q1","text":"Doom yi ma jur, yar leen,"},{"style":"q1","text":"noon bi rey leen!"}]