[{"style":"s1","text":"Tuub jot na"},{"style":"q1","text":""},{"style":"v","text":"Mu ne: «Su waay fasee jabaram,"},{"style":"q1","text":"mu dem doon jabaru keneen,"},{"style":"q1","text":"Su waa ja jëlaatee ndaw sa ëllëg\\f + \\fr 3.1 \\ft Yoonu Musaa mayul ku fase jabaram mu di ko jëlaat, gannaaw bu séyaatee ba tas. Seetal ci \\bk Baamtug yoon wi\\bk* 24.1-4.\\f*,"},{"style":"q1","text":"ndax loolu du sobeel a sobeel réew mii?"},{"style":"q1","text":"Moona yeen gànctu ngeen aki far yu bare,"},{"style":"q1","text":"ana nu ngeen mana délsee fi man?»"},{"style":"q2","text":"Kàddug Aji Sax jee."},{"style":"b","text":""},{"style":"q1","text":""},{"style":"v","text":"«Téenleen, séentu tund\\f + \\fr 3.2 \\fk tund: \\ft kaw tund yooyu lañu daan jaamoo tuur yi ñu foogoon ne dañuy nangul am njur.\\f* ya ne faraas!"},{"style":"q1","text":"Ana fu ñu leen fi tëddewul?"},{"style":"q1","text":"Ci yoon yi ngeen di yeeroo"},{"style":"q1","text":"ni màngaan muy dogalee ci màndiŋ mi."},{"style":"q1","text":"Sobeel ngeen réew meek seen gànctook seenug mbon."},{"style":"q1","text":""},{"style":"v","text":"Moo tax waame aje,"},{"style":"q1","text":"taw yiy mujje dikkul."},{"style":"q1","text":"Teewul ngeen dëgër bët nib gànc,"},{"style":"q1","text":"ñàkk gàcce!"},{"style":"q1","text":""},{"style":"v","text":"Léegi ngeen di ma woo wall naa:"},{"style":"q1","text":"“Baay, yaay sama xejj ca ba may ndaw."},{"style":"q1","text":""},{"style":"v","text":"Xanaa deesul mer ba fàww?"},{"style":"q1","text":"Xanaa xadar du sax?”"},{"style":"q1","text":"Ma ne: “Israayiloo, yeena ko wax,"},{"style":"q1","text":"waaye bon ngeen seen kemtalaay.”»"},{"style":"s1","text":"Israayil woyof kumba, Yuda toogadi"},{"style":"p","text":""},{"style":"v","text":"Aji Sax ji nag wax ma ci jamonoy buur Yosya ne ma: «Gis nga li Israayil Woyof-Kumba-si def? Di dem kaw tundoo tund ak ker garaboo garab gu naat, di fa gànctu."},{"style":"v","text":"Ma noon su defee loolu lépp ba noppi, dina délsi, te délsiwul. Te doomu ndeyam Yuda workat bi gis na ci."},{"style":"v","text":"Gis naa ne it Israayil Woyof-Kumba-si gànctu na ba ma yebal ko, jox ko kayitu pase, mu dem, te taxul doomu ndeyam Yuda workat bi ragal. Moom it daa dem di gànctu."},{"style":"v","text":"Ni gànctu yombe Israayil tax na réew mi sobewu. Njaaloo naak yàllay doj, njaalook yàllay bant."},{"style":"v","text":"Loolu yépp itam taxul Yuda workat bi, doomu ndeyu Israayil, délsee léppi xolam fi man, xanaa di jinigal rekk.» Kàddug Aji Sax jee."},{"style":"v","text":"Aji Sax ji nag ne ma: «Li Israayil di woyof kumba lépp sax moo tane Yuda workat bi."},{"style":"v","text":"Demal yéeneji kàddu yii fa bëj-gànnaar. Nga ne:"},{"style":"q1","text":"“Israayiloo, Woyof-Kumba, délsil.”"},{"style":"q2","text":"Kàddug Aji Sax jee."},{"style":"q1","text":"“Duma la fasal kanam."},{"style":"q1","text":"Man Boroom ngor laa,"},{"style":"q1","text":"te duma jàpp mer ba fàww.”"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"“Nangul ne ñaaw nga rekk,"},{"style":"q1","text":"te man sa Yàlla Aji Sax ji nga tooñ,"},{"style":"q1","text":"di wër di fowe sa bopp ak yàllay doxandéem yi"},{"style":"q1","text":"ci ker garaboo garab gu naat,"},{"style":"q1","text":"te dégluwoo ma.”»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Yeen doom yu woyof kumba yi, délsileen.»"},{"style":"q2","text":"Kàddug Aji Sax jee."},{"style":"q1","text":"«Maay seen boroom kër,"},{"style":"q1","text":"maay jële kenn ci bii dëkk,"},{"style":"q1","text":"ñaar ca bee gox,"},{"style":"q1","text":"boole indi \\w Siyoŋ|Siyoŋ:\\w*,"},{"style":"q1","text":""},{"style":"v","text":"tànnal leen sàmm yu ma doy,"},{"style":"q1","text":"ñu sàmme leen xam-xam ak xareñ."},{"style":"q1","text":""},{"style":"v","text":"Janti keroog bu ngeen baree ba giir ci réew mi,"},{"style":"q1","text":"deesul waxe \\w gaalu kóllërey Aji Sax|gaalu kóllëre g-:\\w* ji\\f + \\fr 3.16 \\fk gaalu kóllërey Aji Sax ji \\ft moo doon firndeel teewaayu Aji Sax ji ci digg bànni Israayil.\\f*;"},{"style":"q1","text":"xel dootu ci dem,"},{"style":"q1","text":"deesu ko fàttaliku sax,"},{"style":"q1","text":"te deesu ko namm,"},{"style":"q1","text":"deesu ko sàkkati sax.»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Janti keroog"},{"style":"q1","text":"Yerusalem, ngànguney Aji Sax ji lees koy woowe,"},{"style":"q1","text":"xeetoo xeet di fi daje,"},{"style":"q1","text":"ngir Aji Sax ji turam ñeel Yerusalem,"},{"style":"q1","text":"te dootuñu të ticc ci seen mébét yu bon."},{"style":"q1","text":""},{"style":"v","text":"Janti keroog waa kër Yuda"},{"style":"q1","text":"ànd ak waa kër Israayil,"},{"style":"q1","text":"bawoondoo réewum bëj-gànnaar,"},{"style":"q1","text":"wuti réew ma ma séddoon seeni maam."},{"style":"b","text":""},{"style":"q1","text":""},{"style":"v","text":"«Maa leen naroona teral ni doom yu góor,"},{"style":"q1","text":"may leen suuf su xemmemlu,"},{"style":"q1","text":"ngeen gënle xeet yépp suuf."},{"style":"q1","text":"Ma noon dingeen ma woowe baay"},{"style":"q1","text":"te dungeen ma dëddu mukk."},{"style":"q1","text":""},{"style":"v","text":"Teewul, yeen waa kër Israayiloo, ngeen wor ma,"},{"style":"q1","text":"ni as ndaw di wore faram.»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Coow dégtu na ca kaw tund ya ne faraas,"},{"style":"q1","text":"\\w bànni Israayil|bànni Israayil:\\w* ay jooy aka tinu."},{"style":"q1","text":"Ñoo lajj seenu yoon,"},{"style":"q1","text":"fàtte seen Yàlla Aji Sax ji."},{"style":"q1","text":""},{"style":"v","text":"Yeen doom yu woyof kumba yi,"},{"style":"q1","text":"waññikuleen, ma fajtal seen woyof kumba.»"},{"style":"s1","text":"Kàdduy tuub jib na"},{"style":"q1","text":"Nu ngi nii fekksi la,"},{"style":"q1","text":"yaw kay yaay sunu Yàlla Aji Sax ji."},{"style":"q1","text":""},{"style":"v","text":"Naxi neen kay lañu jële ca xërëmi tund yu ndaw ya"},{"style":"q1","text":"ak coowal kaw tund yu mag ya."},{"style":"q1","text":"Muccu Israayil kay, fi sunu Yàlla Aji Sax ji."},{"style":"q1","text":""},{"style":"v","text":"Ba nuy gone ba tey,"},{"style":"q1","text":"tuur mu ruslu maa ngi neenal ñaqu maam yi,"},{"style":"q1","text":"seen jur gu gudd ak gu gàtt,"},{"style":"q1","text":"ba ci seeni doom, góor ak jigéen."},{"style":"q1","text":""},{"style":"v","text":"Nan gapparoo sunu gàcce,"},{"style":"q1","text":"sàngoo sunu toroxte."},{"style":"q1","text":"Nook sunuy maam déy,"},{"style":"q1","text":"ba nuy gone ba tey jii,"},{"style":"q1","text":"nu ngi tooñ sunu Yàlla Aji Sax ji,"},{"style":"q1","text":"te déggalunu sunu Yàlla Aji Sax ji."}]