[{"style":"s1","text":"Yàlla taxawu na Israayil"},{"style":"p","text":""},{"style":"v","text":"Kàddug Aji Sax ji dikkal ma, ne ma:"},{"style":"q1","text":""},{"style":"v","text":"«Demal yéeneji lii, Yerusalem di dégg,"},{"style":"q1","text":"nga ne: “Aji Sax ji dafa wax ne:"},{"style":"q1","text":"Maa ngi fàttaliku sa ngor ba ngay ndaw,"},{"style":"q1","text":"ak sa cofeel ba nga deeb séet,"},{"style":"q1","text":"ba ngay topp sama gannaaw ca màndiŋ ma,"},{"style":"q1","text":"ba ngay jaare fa dara dul sax."},{"style":"q1","text":""},{"style":"v","text":"Mooy ba Israayil dee lu ñu sellalal Aji Sax ji,"},{"style":"q1","text":"di ndoortel meññeefam\\f + \\fr 2.3 \\fk ndoortel meññeefam, \\ft Aji Sax ji lañu ko daan jagleel. Kenn sañu cee lekk.\\f*."},{"style":"q1","text":"Képp ku ko sex, toppees ko ko,"},{"style":"q1","text":"musiba dikkal ko.”»"},{"style":"q2","text":"Kàddug Aji Sax jee."},{"style":"s1","text":"Bànni Israayil wor nañu"},{"style":"q1","text":""},{"style":"v","text":"Dégluleen kàddug Aji Sax ji,"},{"style":"q1","text":"yeen waa kër \\w Yanqóoba|Yanqóoba:\\w*,"},{"style":"q1","text":"ba ci mboolem làngi kër Israayil."},{"style":"q1","text":""},{"style":"v","text":"Aji Sax ji dafa wax ne:"},{"style":"q1","text":"«Ana sikk bu ma seeni maam gisal,"},{"style":"q1","text":"ba tax ñu sore ma,"},{"style":"q1","text":"di topp xërëmi neen,"},{"style":"q1","text":"ba far neen?"},{"style":"q1","text":""},{"style":"v","text":"Newuñu: “Ana Aji Sax"},{"style":"q1","text":"ji nu génne woon réewum Misra,"},{"style":"q1","text":"jiite nu ca biir màndiŋ ma,"},{"style":"q1","text":"ca joor gu wow gaak xur ya,"},{"style":"q1","text":"réewum maral ma lëndëm këruus,"},{"style":"q1","text":"jaareesu fa, dëkkeesu fa?”"},{"style":"q1","text":""},{"style":"v","text":"Ma indi leen ci suuf su nangu,"},{"style":"q1","text":"ngir leel leeni meññeefam aki ngëneelam."},{"style":"q1","text":"Ngeen dikk sobeel sama suuf sii,"},{"style":"q1","text":"ba sama céru suuf si siblu."},{"style":"s1","text":"Aji Sax jaa ngi layoo"},{"style":"q1","text":""},{"style":"v","text":"«\\w Sarxalkat|sarxalkat b-:\\w* yi newuñu: “Ana Aji Sax ji?”"},{"style":"q1","text":"Ñi ŋank yoon wi faaleetuñu ma,"},{"style":"q1","text":"njiit yi gàntal ma,"},{"style":"q1","text":"yonent yiy wax kàdduy \\w waxyuy|waxyu:\\w* \\w Baal|Baal:\\w*, tuur mi,"},{"style":"q1","text":"di topp lu leen dul jariñ."},{"style":"q1","text":""},{"style":"v","text":"Moo ma tax di layooteek yeen,"},{"style":"q1","text":"ba layook seeni sët.»"},{"style":"q2","text":"Kàddug Aji Sax jee."},{"style":"b","text":""},{"style":"q1","text":""},{"style":"v","text":"«Demleen ba ca duni Kitim fa sowu, te xool;"},{"style":"q1","text":"yónneeleen réewum Kedar fa penku, seetlu bu baaxa baax"},{"style":"q1","text":"ndegam dingeen gis lu mel nii!"},{"style":"q1","text":""},{"style":"v","text":"Fu aw xeet masa weccee yàllaam?"},{"style":"q1","text":"Moonte duñuy yàlla sax!"},{"style":"q1","text":"Moona xeet wi ma séddoo weccoo séen darajay Yàlla"},{"style":"q1","text":"te du leen jariñ dara."},{"style":"q1","text":""},{"style":"v","text":"Asamaanee, waarul ci lii!"},{"style":"q1","text":"Jommil, ba jommaaral!»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Ñaari yoon la xeet wi ma séddoo bàkkaar:"},{"style":"q1","text":"ma di bëtu ndox muy dund,"},{"style":"q1","text":"ñu wacc ma, man,"},{"style":"q1","text":"di gasal seen bopp kàmbi dencukaayi ndox,"},{"style":"q1","text":"te kàmb yi fett, di senn."},{"style":"b","text":""},{"style":"q1","text":""},{"style":"v","text":"«Israayil da dib jaam a?"},{"style":"q1","text":"Am daa juddoo kërug njaam?"},{"style":"q1","text":"Ana lu tax ñu doon alalu sëxëtoo?"},{"style":"q1","text":""},{"style":"v","text":"Gaynde yaa ngi ŋar ci seen kaw,"},{"style":"q1","text":"di leen xiiru!"},{"style":"q1","text":"Gaynde yee gental seenum réew,"},{"style":"q1","text":"ba seeni dëkk di gent yu kenn dëkkul."},{"style":"q1","text":""},{"style":"v","text":"Te it niti Memfisoo niti Tapanes\\f + \\fr 2.16 \\fk Memfis \\ft ak \\fk Tapanes, \\ft dëkki Misra lañu. Fi ñu ne Memfis am na sotti yu fi indi turu Nof.\\f*"},{"style":"q1","text":"ñooy dikk wat leen nel."},{"style":"q1","text":""},{"style":"v","text":"Xanaa du yeena def seen bopp lii,"},{"style":"q1","text":"di wacc seen Yàlla Aji Sax ji,"},{"style":"q1","text":"ba mu leen di jiite ca yoon wa?"},{"style":"q1","text":""},{"style":"v","text":"Léegi lu ngeen wuti Misra?"},{"style":"q1","text":"Dangeen di naani ca ndoxum Niil ma ca Misraa?"},{"style":"q1","text":"Lu ngeen wuti Asiri?"},{"style":"q1","text":"Dangeen di naani ca dexu Efraat ca Babilon a?"},{"style":"q1","text":""},{"style":"v","text":"Seenug mbon a leen di mbugal,"},{"style":"q1","text":"seen ñàkk kóllëre yar leen."},{"style":"q1","text":"Ñamleen ba gis ni ngeen ma dëddoo,"},{"style":"q1","text":"wormaalatuleen ma, man seen Yàlla Aji Sax ji,"},{"style":"q1","text":"muy loraange ju leen wex.»"},{"style":"q2","text":"Kàddug Aji Sax jee, Boroom gàngoor yi."},{"style":"s1","text":"Yuda amul worma"},{"style":"q1","text":""},{"style":"v","text":"«Yàgg ngeena yiwiku,"},{"style":"q1","text":"dog seeni jéng,"},{"style":"q1","text":"ba ne dungeen ma jaamu."},{"style":"q1","text":"Kaw tundoo tund,"},{"style":"q1","text":"ker garaboo garab gu naat,"},{"style":"q1","text":"gànctu ngeen fa."},{"style":"q1","text":""},{"style":"v","text":"Moona maa leen jëmbat, ngeen di ngëneelu reseñ,"},{"style":"q1","text":"di jiwu mu mucc ayib."},{"style":"q1","text":"Nu ngeen walbatikoo di baadooloy reseñu àll?"},{"style":"q1","text":""},{"style":"v","text":"Bu ngeen raggoo woon saabu,"},{"style":"q1","text":"ba raggooteek xeme it,"},{"style":"q1","text":"seen ñaawtéef gàkk, may gis.»"},{"style":"q1","text":"Kàddug Boroom bi Aji Sax jee."},{"style":"q1","text":""},{"style":"v","text":"«Nu ngeen ñemee naa: “Sobeelunu sunu bopp"},{"style":"q1","text":"te toppunu tuuri \\w Baal|Baal:\\w*?”"},{"style":"q1","text":"Seetleen li ngeen nekke ci xur wi\\f + \\fr 2.23 \\fk xur wi \\ft ñuy wax fii, mooy xuru Ben Inom ga ca Yerusalem te ñu daan fa def ay yëfi xërëm.\\f*,"},{"style":"q1","text":"xoolleen li ngeen di def,"},{"style":"q1","text":"mel ni giléem gu ndaw, di wodd-woddi,"},{"style":"q1","text":"fu ne mu daw jëm fa,"},{"style":"q1","text":""},{"style":"v","text":"mbaa mbaamu àll mu miin màndiŋ mi,"},{"style":"q1","text":"xabtaloo bakkanam, di xeeñtu ngelaw li."},{"style":"q1","text":"Bu bëggee tëbu, ku ko mana téye?"},{"style":"q1","text":"Mbaam ngonk mu koy sàkku du sonn,"},{"style":"q1","text":"bu ci tolloo rekk, mu jot ko."},{"style":"q1","text":""},{"style":"v","text":"Ma ne, buleen daw ba mujje tànki neen"},{"style":"q1","text":"ak put gu wow."},{"style":"q1","text":"Ngeen naa: “Bul sonn,"},{"style":"q1","text":"sopp nanu yàllay doxandéem yi,"},{"style":"q1","text":"te ñoom lañuy topp!”»"},{"style":"b","text":""},{"style":"q1","text":""},{"style":"v","text":"«Gàcceg sàcc bu ñu jàpp"},{"style":"q1","text":"dees na ko gàcceel waa kër Israayil,"},{"style":"q1","text":"ñook seeni buur ak seeni kàngam"},{"style":"q1","text":"ak seeni \\w sarxalkat|sarxalkat b-:\\w* ak seeni yonent,"},{"style":"q1","text":""},{"style":"v","text":"ñoom ñii naa bii bant: “Yaay sunu baay,”"},{"style":"q1","text":"naan wee doj: “Yaa nu sukk, jur.”"},{"style":"q1","text":"Wonuñu ma kanam, xanaa gannaaw,"},{"style":"q1","text":"te bu leen musiba dikkalee, ñu naa:"},{"style":"q1","text":"“Wallu nu boog!”"},{"style":"q1","text":""},{"style":"v","text":"Waaw, ana seen yàlla yi ngeen sàkkal seen bopp?"},{"style":"q1","text":"Bu leen musiba dikkalee,"},{"style":"q1","text":"nañ leen wallu, bu ñu ko manee!"},{"style":"q1","text":"Gannaaw yeen waa Yuda,"},{"style":"q1","text":"ni seeni dëkk tollu la seeni yàlla tollu!"},{"style":"q1","text":""},{"style":"v","text":"Ana lu ngeen di layook man?"},{"style":"q1","text":"Yeen ñépp a ma gàntal!»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Mbugal naa seeni doom, jariñul dara."},{"style":"q1","text":"Dégguñu yar,"},{"style":"q1","text":"bóom ngeen seeni yonent,"},{"style":"q1","text":"mbete gaynde yuy fàdde."},{"style":"q1","text":""},{"style":"v","text":"Éey niti Israayili tey,"},{"style":"q1","text":"teewluleen kàddug Aji Sax ji!"},{"style":"b","text":""},{"style":"q1","text":"«Ni màndiŋ mi aaye, ndax mas naa nee aaye ci Israayil?"},{"style":"q1","text":"Mbaa ma mel ni réewum lëndëm aki loraangeem?"},{"style":"q1","text":"Lu waral sama ñoñ naa:"},{"style":"q1","text":"“Noo moom sunu bopp,"},{"style":"q1","text":"dootunu délsi fi yaw”?"},{"style":"q1","text":""},{"style":"v","text":"Ab janq dina fàtte takkaayam?"},{"style":"q1","text":"Am ab séet dina fàtte mbubbum xewam?"},{"style":"q1","text":"Moona sama ñoñ fàtte nañu ma fan yu dul jeex."},{"style":"q1","text":""},{"style":"v","text":"Yeen aka mokkal gànctu!"},{"style":"q1","text":"Jeeg ju bon ji sax di jànge ci yeen."},{"style":"q1","text":""},{"style":"v","text":"Te seeni pendal sax taq na"},{"style":"q2","text":"dereti néew-ji-doole yu deful dara,"},{"style":"q1","text":"fekkuleen leen it ñuy dàjji kër jàmbur\\f + \\fr 2.34 \\ft Seetal ci \\bk Mucc ga\\bk* 22.1.\\f*."},{"style":"q1","text":"Loolu yépp terewul,"},{"style":"q1","text":""},{"style":"v","text":"ngeen naan: “Nun de defunu dara,"},{"style":"q1","text":"sànjum Yàlla won na nu gannaaw moos.”"},{"style":"q1","text":"Gannaaw nee ngeen bàkkaaruleen,"},{"style":"q1","text":"maa ngii di leen àtte."},{"style":"q1","text":""},{"style":"v","text":"Yeen aka yomba soppi doxalin!"},{"style":"q1","text":"Waaye Misraa leen di bett,"},{"style":"q1","text":"na leen Asiri bette woon,"},{"style":"q1","text":""},{"style":"v","text":"ngeen jóge ca yenu seeni loxo."},{"style":"q1","text":"Aji Sax jee wacc ñi ngeen yaakaar,"},{"style":"q1","text":"ba dungeen baaxlee ci ñoom.»"}]