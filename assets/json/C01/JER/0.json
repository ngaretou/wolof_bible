[{"style":"ip","verse":"","text":"Yonent Yàlla Yeremi doon na waaraate ci Yuda lu mat ñeent fukki at, balaa gàngooru Babilon yóbbu waa réew ma cig njaam. Lii moo xewoon téeméeri at gannaaw waa Asiri di yóbbu ngàllo fukki giiri Israayil yi nekkoon ci bëj-gànnaaru Yuda. Bi Asiri daanoo, nguuru Misra gi nekkoon ci bëj-saalum ak nguuru Babilon gi nekkoon ci bëj-gànnaar ñoo séqoon Yuda, bëggoon koo noot."},{"style":"ip","verse":"","text":"Xibaar bi ëpp solo ci kàdduy waxyu yi Yeremi doon jottali dafa wax ne: mucc ci yarub Aji Sax ji wees na. Li fi sës mooy ñu dëddu seeni bàkkaar. Ñi koy déglu nag dañoo sofental ay artoom, ba mujj ko jàpp, jéng ko, ba nara jël bakkanam. Teewul Yàlla déey na Yeremi kàdduy waxyu yii ne: bu àppu mbugal mi matee, moo leen di delloosil jàmm ci seen réew."},{"style":"im","verse":"","text":"Ci tënk: Saar yi toppantewuñu ni xew-xew yi ame woon:"},{"style":"ili","verse":"","text":"1.1---25.38 Kàdduy waxyu dal na ci Yuda."},{"style":"ili","verse":"","text":"26.1---42.22 Waxyu indi na lu jëm ci mujug Yuda."},{"style":"ili","verse":"","text":"43.1---45.5 Yeremi jottali na ay kàdduy waxyu yu dal ci kaw Misra."},{"style":"ili","verse":"","text":"46.1---51.64 Kàdduy waxyu dal na ci kaw yeneen xeeti àddina."},{"style":"ili","verse":"","text":"52.1-34 Lu jëm ci xew-xew yi téere bi tëje."},{"style":"ie","verse":"","text":""}]