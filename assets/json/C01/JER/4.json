[{"style":"q1","text":""},{"style":"v","text":"«Yaw Israayil, sooy waññiku,"},{"style":"q1","text":"waññikul fi man.»"},{"style":"q2","text":"Kàddug Aji Sax jee."},{"style":"q1","text":"«Soo jëlee fi sama kanam"},{"style":"q1","text":"sa jëf ju siblu,"},{"style":"q1","text":"te jenguloo,"},{"style":"q1","text":""},{"style":"v","text":"xanaa nga waat ci Aji Sax jiy dund,"},{"style":"q1","text":"def ko ci dëgg ak yoon ak njub,"},{"style":"q1","text":"kon xeet yi dinañu barkeeloo Aji Sax ji,"},{"style":"q1","text":"di ko sagoo.»"},{"style":"p","text":""},{"style":"v","text":"Aji Sax ji déy dafa wax waa Yudaak Yerusalem, ne leen:"},{"style":"q1","text":"«Ruujleen seen tool,"},{"style":"q1","text":"buleen ji ciy dég."},{"style":"q1","text":""},{"style":"v","text":"Yeen waa Yudaak Yerusalem, deeleen xaraf ngir Aji Sax ji,"},{"style":"q1","text":"dogleen seen mbuñukay xol,"},{"style":"q1","text":"balaa sama xadar ne jippét ni sawara,"},{"style":"q1","text":"di tàkk te deesu ko fey"},{"style":"q1","text":"ndax seen jëf ju bon."},{"style":"s1","text":"Xare jib na"},{"style":"q1","text":""},{"style":"v","text":"«Nangeen yégle lii fa Yuda,"},{"style":"q1","text":"dégtale ko fa Yerusalem,"},{"style":"q1","text":"yéenee koob bufta bi biir réew mi"},{"style":"q1","text":"te xaacu seen kem kàttan ne leen:"},{"style":"q1","text":"“Dajeleen, nu dem ca dëkk ya tata wër.”"},{"style":"q1","text":""},{"style":"v","text":"Yékkatileen raaya, jubale \\w Siyoŋ|Siyoŋ:\\w*,"},{"style":"q1","text":"làqujileen, buleen taxaw,"},{"style":"q1","text":"musiba déy laay jële bëj-gànnaar,"},{"style":"q1","text":"muy safaan bu réy."},{"style":"b","text":""},{"style":"q1","text":""},{"style":"v","text":"«Gayndee fëlle geeram,"},{"style":"q1","text":"yàqkatu xeet yee jóg, génne këram,"},{"style":"q1","text":"nara gental seeni dëkk,"},{"style":"q1","text":"ba ñu di gent yu kenn dëkkul."},{"style":"q1","text":""},{"style":"v","text":"Kon nag solleeni saaku, ñaawloo te yuuxu ne:"},{"style":"q1","text":"“Merum Aji Sax ji tàng na kat te moyu nu.”"},{"style":"q1","text":""},{"style":"v","text":"Bésub keroog,» kàddug Aji Sax jee,"},{"style":"q1","text":"«xolu buur jeex, kàngam ne yàcc,"},{"style":"q1","text":"\\w sarxalkat|sarxalkat b-:\\w* waaru, yonent jommi.»"},{"style":"sp","text":"Yeremeey wax"},{"style":"q1","text":""},{"style":"v","text":"Ma ne: Éy Boroom bi Aji Sax ji,"},{"style":"q1","text":"yaa naxlu askan wii nax yu metti,"},{"style":"q1","text":"ba nga nee: «Yerusalem jàmm lay am,»"},{"style":"q1","text":"te saamar tege ci putam."},{"style":"s1","text":"Mbugal taxaw na"},{"style":"q1","text":""},{"style":"v","text":"Janti keroog dees na wax askanu Yerusalem wii, ne leen:"},{"style":"q1","text":"«Jaas bu tàng a uppe kaw tund ya ne faraas ca màndiŋ ma,"},{"style":"q1","text":"wuti sama ñoñ."},{"style":"q1","text":"Du doon ngelaw lees di bàcceeka beese."},{"style":"q1","text":""},{"style":"v","text":"Ngelaw lu ko ëpp doole laay indi."},{"style":"q1","text":"Léegi maa leen di biral sama kàddug mbugal.»"},{"style":"sp","text":"Waa Yerusalem ay wax"},{"style":"q1","text":""},{"style":"v","text":"Noon baa ngii, di jóg niy niir,"},{"style":"q1","text":"watiiri xareem ni ngëlén,"},{"style":"q1","text":"fasam ya gëna gaawi jaxaay."},{"style":"q1","text":"Wóoy ngalla nun, yàqu nan!"},{"style":"sp","text":"Yàllaay wax"},{"style":"q1","text":""},{"style":"v","text":"«Éey Yerusalem, fóotal sa xol, jële ci lu bon,"},{"style":"q1","text":"ndax nga mucc."},{"style":"q1","text":"Foo àppal sa mébéti xol yu bon?"},{"style":"q1","text":""},{"style":"v","text":"Kàddug yéenee ngi jibe Dan,"},{"style":"q1","text":"musiba dégtu na, bawoo tundu Efrayim."},{"style":"q1","text":""},{"style":"v","text":"Jottalileen ko xeet yi,"},{"style":"q1","text":"neleen Yerusalem:"},{"style":"q1","text":"“Songkat yaa ngii riire réew mu sore ma,"},{"style":"q1","text":"xaacoondoo fi kaw dëkki Yuda.”"},{"style":"q1","text":""},{"style":"v","text":"Ñooy gaw Yerusalem ni wattukati tool,"},{"style":"q1","text":"ndax man la gàntal.»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Sa jëfin ak say jëf a la yóbbe lii,"},{"style":"q1","text":"sa musibaa ngoog, wex la xàtt,"},{"style":"q1","text":"di dagg sa xol.»"},{"style":"sp","text":"Yeremi jàq na"},{"style":"q1","text":""},{"style":"v","text":"Maaka jàq a jàq bay jal-jali,"},{"style":"q1","text":"sama xol biy fuddu!"},{"style":"q1","text":"Éy wii mititu xol!"},{"style":"q1","text":"Duma mana noppi,"},{"style":"q1","text":"maa dégg wooteb bufta"},{"style":"q2","text":"ak yuuxi xare."},{"style":"b","text":""},{"style":"q1","text":""},{"style":"v","text":"Yéenees na rajaxoo ci kaw rajaxoo,"},{"style":"q1","text":"réew mi mépp ne tasar kay!"},{"style":"q1","text":"Jekki-jekki samay xayma tasaaroo."},{"style":"q1","text":"Xef-xippi ndimoy xayma ya xotatoo!"},{"style":"q1","text":""},{"style":"v","text":"Xanaa duma gis ba fàww raayab noon,"},{"style":"q1","text":"buftab xare di ko feelu?"},{"style":"sp","text":"Aji Sax jee jéppi na ñoñam"},{"style":"q1","text":""},{"style":"v","text":"«Dofe la sama ñoñ def."},{"style":"q1","text":"Man, xamuñu maay kan,"},{"style":"q1","text":"mbetey gone yu dul xalaat dara;"},{"style":"q1","text":"dég-dég, tus;"},{"style":"q1","text":"seen xel mépp, lu bon rekk,"},{"style":"q1","text":"lu baax, xamuñu ci tus.»"},{"style":"sp","text":"Yeremeey wax"},{"style":"q1","text":""},{"style":"v","text":"Maa xool suuf,"},{"style":"q1","text":"ndeke ma nga ne maraas, ne wëyëŋ;"},{"style":"q1","text":"ma xool asamaan,"},{"style":"q1","text":"leer amatu ca."},{"style":"q1","text":""},{"style":"v","text":"Ma xool tund yu mag yi,"},{"style":"q1","text":"ndeke ñu ngi yëngu,"},{"style":"q1","text":"tund yu ndaw yépp di jaayu."},{"style":"q1","text":""},{"style":"v","text":"Ma xoolaat, gisuma nit,"},{"style":"q1","text":"njanaaw yépp daw."},{"style":"q1","text":""},{"style":"v","text":"Ma xool, gis suuf su nangu sa"},{"style":"q1","text":"di ndànd-foyfoy,"},{"style":"q1","text":"dëkk yépp raaf"},{"style":"q1","text":"ndax Aji Sax jeek tàngaayu sànjam."},{"style":"b","text":""},{"style":"q1","text":""},{"style":"v","text":"Aji Sax ji déy dafa wax ne:"},{"style":"q1","text":"«Duma tas lépp tasar,"},{"style":"q1","text":"waaye réew mi mépp ay gental."},{"style":"q1","text":""},{"style":"v","text":"Loolooy tax suuf di ñaawlu,"},{"style":"q1","text":"asamaan di lëndëm."},{"style":"q1","text":"Maa ko wax, maa ko dogu;"},{"style":"q1","text":"duma dëpp, duma deltu gannaaw.»"},{"style":"s1","text":"Yerusalem dugg na fitna"},{"style":"q1","text":""},{"style":"v","text":"Gawar ak fittkat riir,"},{"style":"q1","text":"waa dëkk yépp fëx,"},{"style":"q1","text":"ñii tàbbiy gajj,"},{"style":"q1","text":"ñee ñalgu ci kawi doj,"},{"style":"q1","text":"ñu won dëkkoo dëkk gannaaw,"},{"style":"q1","text":"kenn desatu ca."},{"style":"q1","text":""},{"style":"v","text":"Yaw Yerusalem mu tas mi,"},{"style":"q1","text":"ana looy def nii,"},{"style":"q1","text":"di solu ba yànj,"},{"style":"q1","text":"gànjaroo wurus,"},{"style":"q1","text":"tusngalu, yàkkleey gët?"},{"style":"q1","text":"Yaa ngi sañse ci neen:"},{"style":"q1","text":"say xéddkat wacc nañu la,"},{"style":"q1","text":"sa bakkan lañuy wut."},{"style":"q1","text":""},{"style":"v","text":"Baatu ndaw su jagadi laa dégg,"},{"style":"q1","text":"ma nga jàq, di matub taawam."},{"style":"q1","text":"Baatub \\w Siyoŋ|Siyoŋ:\\w*, dëkk bu taaru baa!"},{"style":"q1","text":"Ma ngay àppaat, tàllal loxo ya,"},{"style":"q1","text":"naan: «Wóoy, ngalla man;"},{"style":"q1","text":"ne yàcc ci loxol bóomkat yi!»"}]