[{"style":"s1","verse":"","text":"Boroom njaq doon na misaal"},{"style":"p","verse":"","text":""},{"style":"v","verse":"1","text":"Kàddu gii dikkal na Yeremi, bawoo fa Aji Sax ji. Mu ne ko:"},{"style":"v","verse":"2","text":"«Dalal di dem ca tabaxkatu njaq ba. Foofa laa lay dégtale sama kàddu.»"},{"style":"v","verse":"3","text":"Ma daldi dem ba ca kër tabaxkatu njaq ba. Ma fekk ko muy liggéey ca tabaxukaayu njaqam."},{"style":"v","verse":"4","text":"Lée-léeg ndab li tabaxkat biy tabaxe ban yàqu ci loxoom, mu dellu defaraat ba mu baax ci moom."},{"style":"v","verse":"5","text":"Kàddug Aji Sax ji nag dikkal ma ne ma:"},{"style":"v","verse":"6","text":"«Nii tabaxkatu njaq bii di defe, ndax dama koo manula def ak yeen, \\w bànni Israayil|bànni Israayil:\\w*?» Kàddug Aji Sax jee. «Ban bii déy, ni mu mel ci loxol tabaxkatu njaq bi, ni ngeen mel ci sama loxo, yeen bànni Israayil."},{"style":"v","verse":"7","text":"Léeg-léeg ma wax lu jëm ci aw xeet mbaa am réew, ne dinaa ko déjjati, daaneel ko, tas ko,"},{"style":"v","verse":"8","text":"xeet woowu tuub mbonam gi ma leen doon artoo, ma fomm musiba mi ma naroona wàcce ci seen kaw."},{"style":"v","verse":"9","text":"Lée-léeg it ma wax lu jëm ci aw xeet mbaa am réew, ne dinaa ko tabax, jëmbat ko"},{"style":"v","verse":"10","text":"ba noppi ñu def lu ma ñaawlu, baña dégg sama kàddu. Su ko defee ma fomm lu baax la ma leen naroona baaxe."},{"style":"v","verse":"11","text":"Kon waxal boog waa Yuda ak waa Yerusalem ne leen: “Aji Sax ji dafa wax ne: Maa ngi nii di leen tabaxal musiba ci pexe mu ma leen di fexeel. Kon na ku nekk dëpp yoonam wu bon te jubbanti jikkoom aki jëfam.”"},{"style":"v","verse":"12","text":"Dañu naan: “Jaru ko, sunu xalaatu bopp lanuy topp, ku nekk të ticc di jëfe sa xel mu dëng.”»"},{"style":"s1","verse":"","text":"Israayil fàtte na Aji Sax ji"},{"style":"q1","verse":"","text":""},{"style":"v","verse":"13","text":"Moo tax Aji Sax ji dafa wax ne:"},{"style":"q1","verse":"","text":"«Laajteleen rekk ci xeet yi!"},{"style":"q1","verse":"","text":"Ku ci masa dégg lu mel nii?"},{"style":"q1","verse":"","text":"Lu ñaawa ñaaw la Israayil, janq ba, def!"},{"style":"q1","verse":"","text":""},{"style":"v","verse":"14","text":"Ku masa gis fu tawub yuur gedde mbartali Libaŋ,"},{"style":"q1","verse":"","text":"mbaa wal mu sedd ma cay wale fu sore ŋiis?"},{"style":"q1","verse":"","text":""},{"style":"v","verse":"15","text":"Moona sama ñoñ fàtte nañu ma;"},{"style":"q1","verse":"","text":"tuuri caaxaan, ñu taalal \\w cuuraay|cuuraay l-:\\w*,"},{"style":"q1","verse":"","text":"te tuur yi di leen fakkastal ci seeni yoon,"},{"style":"q1","verse":"","text":"seen jaaruwaay ya woon,"},{"style":"q1","verse":"","text":"di leen jaarale ñall yu kenn xàllul,"},{"style":"q1","verse":"","text":""},{"style":"v","verse":"16","text":"ba seenum réew gental,"},{"style":"q1","verse":"","text":"di lu ñuy muslu fàww,"},{"style":"q1","verse":"","text":"ku fa romb waaru, wëcc bopp."},{"style":"q1","verse":"","text":""},{"style":"v","verse":"17","text":"Maay mel ni ngelawal penku, tasaare leen,"},{"style":"q1","verse":"","text":"ñu daw seeni noon."},{"style":"q1","verse":"","text":"Gannaaw laa leen di won,"},{"style":"q1","verse":"","text":"waaye du doon kanam,"},{"style":"q1","verse":"","text":"keroog seen bésu ay.»"},{"style":"s1","verse":"","text":"Fexeel nañu Yeremi"},{"style":"p","verse":"","text":""},{"style":"v","verse":"18","text":"Ba mu ko defee, mu am ñu ne: «Aywaleen, nu lalal Yeremi pexe. Ndax kat soxlawunu ko ba di ci ñàkk dara: du njàngalem \\w sarxalkat|sarxalkat b-:\\w*, du digley boroom xel te du kàdduy waxyu yu yonent jottali. Nanu ko duural ba sànk ko te baña faale lenn ciy waxam.»"},{"style":"q1","verse":"","text":""},{"style":"v","verse":"19","text":"Waaye yaw Aji Sax ji, teewlu ma"},{"style":"q1","verse":"","text":"te déglu kàddug noon yi."},{"style":"q1","verse":"","text":""},{"style":"v","verse":"20","text":"Ndax lu baax dees na ko feye lu bon?"},{"style":"q1","verse":"","text":"Moona gasal nañu ma am yeer, di ma tëru."},{"style":"q1","verse":"","text":"Bàyyil xel ba may taxaw fi sa kanam,"},{"style":"q1","verse":"","text":"di leen tinul ngir nga moyale leen sa mer."},{"style":"q1","verse":"","text":""},{"style":"v","verse":"21","text":"Kon nag bàyyil seeni doom ñu xiif ba dee,"},{"style":"q1","verse":"","text":"jañax leen ci ñawkay saamar,"},{"style":"q1","verse":"","text":"seeni jabar suul doom, suul jëkkër,"},{"style":"q1","verse":"","text":"seeni góor loroo mbas,"},{"style":"q1","verse":"","text":"seeni waxambaane daanu ci xare."},{"style":"q1","verse":"","text":""},{"style":"v","verse":"22","text":"Boo jekkee yebal gàngoor,"},{"style":"q1","verse":"","text":"yal na yuux jibe seeni kër."},{"style":"q1","verse":"","text":"Ñoo gasum yeer, di ma rëbb,"},{"style":"q1","verse":"","text":"làqal may fiir."},{"style":"q1","verse":"","text":""},{"style":"v","verse":"23","text":"Waaye yaw Aji Sax ji, xam nga mépp pexe"},{"style":"q2","verse":"","text":"mu ñu may fexee bóome."},{"style":"q1","verse":"","text":"Bu leen jéggal seen ñaawtéef,"},{"style":"q1","verse":"","text":"bul far seeni moy,"},{"style":"q1","verse":"","text":"yal nañu nërmeelu fi sa kanam,"},{"style":"q1","verse":"","text":"jëflanteel ak ñoom bi ngay mer."}]