[{"style":"s1","text":"Colu Yeremi misaal la"},{"style":"p","text":""},{"style":"v","text":"Aji Sax ji da maa wax ne ma: «Demal jëndi njiitlaayu lẽe\\f + \\fr 13.1 \\fk njiitlaay \\ft li ñuy wax fii, séru njiitlaay lu gàtt lay doon.\\f*, nga sol ko, te bu ko ndox laal.»"},{"style":"v","text":"Ma jënd tubéy ji, sol ko, muy la Aji Sax ji wax."},{"style":"v","text":"Aji Sax ji dikkal ma ñaareel bi yoon, ne ma:"},{"style":"v","text":"«Jëlal tubéyu njiitlaay ji nga sol, te daldi dem ba Farat\\f + \\fr 13.4 \\fk Farat, \\ft béreb la bu bokkul ak dexu Efraat doonte neexoo nañuy tur.\\f*, nga làqi ko fa ca xar-xaru doj ya.»"},{"style":"v","text":"Ma dem làqi ko Farat, muy la ma Aji Sax ji sant."},{"style":"v","text":"Ñu dem ba mu mat ay fan yu takku, Aji Sax ji ne ma: «Demal Farat, jëli tubéyu njiitlaay ja ma la santoon nga làqi ko fa.»"},{"style":"v","text":"Ma dem fa ma làqoon tubéy ja, sulli ko. Ndeke tubéy ja yàqu na, ba amatul njariñ!"},{"style":"p","text":""},{"style":"v","text":"Kàddug Aji Sax ji dellu dikkal ma, ne ma:"},{"style":"v","text":"«Aji Sax ji dafa wax ne: Ni lii yàqoo, ni laay sàggee sagub Yuda ak sagu Yerusalem bu réy bi."},{"style":"v","text":"Askan wu bon wii bañ maa déggal, të ticc di wéye seen coobare, di topp yeneen yàlla, di leen jaamooka sujjóotal, nañu mel ni tubéyu njiitlaay jii amul benn njariñ."},{"style":"v","text":"Ndax ni tubéyu njiitlaay di taqe ci luppu nit, noonu laa jële woon waa kër Israayil ak waa kër Yuda, taqoo leen.» Kàddug Aji Sax jee. Mu ne: «Maa ko def ngir ñu doon sama ñoñ, teral sama tur, di sama ndam, di sama sag. Waaye déggaluñu ma."},{"style":"s1","text":"Yàlla misaal na sànjam"},{"style":"p","text":""},{"style":"v","text":"«Nga wax leen kàddu gii: “Aji Sax ji Yàllay Israayil dafa wax ne: Njaqal biiñ, duy, mu fees.” Bu ñu la nee: “Xanaa dañoo xamul ne njaqal biiñ lu ne dina fees?”"},{"style":"v","text":"nga ne leen: “Aji Sax ji dafa wax ne: Muy buur yi toogal Daawuda cib jalam, di \\w sarxalkat|sarxalkat b-:\\w* yi, di yonent yi, di mboolem waa Yerusalem, maa ngii di duysi mboolem waa réew mii, ba ñu fees ak màndite."},{"style":"v","text":"Su ko defee ma fenqe ku nekk ak mbokkam, fenqe waajur ak doom, ñoom ñépp.”» Kàddug Aji Sax jee. Mu ne: «Duma ñéeblu, duma yërëm, duma leen ñeewantee sànk.»"},{"style":"s1","text":"Dégloo, balaa yeex"},{"style":"q1","text":""},{"style":"v","text":"Dégluleen te teewlu, buleen fétteeral."},{"style":"q1","text":"Aji Sax ji kat wax na!"},{"style":"q1","text":""},{"style":"v","text":"Teralleen seen Yàlla Aji Sax ji,"},{"style":"q1","text":"bala moo lëndëmal,"},{"style":"q1","text":"ngeen tërëfe tundi timis,"},{"style":"q1","text":"di séentu leer,"},{"style":"q1","text":"mu lëndëmal ba mu ne këruus,"},{"style":"q1","text":"fatt taraj."},{"style":"q1","text":""},{"style":"v","text":"Bu ngeen déggul de,"},{"style":"q1","text":"ma làqu, jooy seen reewande,"},{"style":"q1","text":"sama rongooñ tuuroo tuuru,"},{"style":"q1","text":"ma jooy a jooy,"},{"style":"q1","text":"ndax dees na jàpp géttu Aji Sax ji, yóbbu."},{"style":"s1","text":"Mbugal a ngii"},{"style":"q1","text":""},{"style":"v","text":"Waxal Buur, wax Lingeer yaayu Buur ne leen:"},{"style":"q1","text":"«Dëjuleen fi suuf,"},{"style":"q1","text":"seen mbaxanam nguur mu yànj foq na."},{"style":"q1","text":""},{"style":"v","text":"Dëkki Negew yu mag yi tëje na,"},{"style":"q1","text":"te kenn du ko tijji."},{"style":"q1","text":"Yuda gépp ca ngàllo ga, Yuda ba mu daj, ngàllo ga.»"},{"style":"s1","text":"Yerusalem am na gàcce"},{"style":"q1","text":""},{"style":"v","text":"Yerusalemee, séentul, xool ñiy jóge bëj-gànnaar."},{"style":"q1","text":"Moo, ana gétt gi ñu la dénkoon,"},{"style":"q1","text":"sa gàtt yu rafet ya?"},{"style":"q1","text":""},{"style":"v","text":"Sa xejj yi nga miinal sa bopp,"},{"style":"q1","text":"bu ñu walbatikoo tiim la,"},{"style":"q1","text":"ana looy wax nag?"},{"style":"q1","text":"Kon mitit du la jàpp,"},{"style":"q1","text":"nga mel ni kuy matu?"},{"style":"q1","text":""},{"style":"v","text":"Soo nee ci sam xel:"},{"style":"q1","text":"«Lu tax lii dal ma?»"},{"style":"q1","text":"xamal ne sa ñaawtéef gu réy a waral"},{"style":"q1","text":"ñu ñori la, saay-saaye la."},{"style":"q1","text":""},{"style":"v","text":"Ana ab \\w Kuuseen|Kuus:\\w* bu mana soppi deram,"},{"style":"q1","text":"mbaa am segg mu mana fari tipp-tippam?"},{"style":"q1","text":"Kon nga mana def lu baax"},{"style":"q1","text":"te tàmma def lu bon!"},{"style":"sp","text":"Yàllaay wax"},{"style":"q1","text":""},{"style":"v","text":"«Maa lay tasaare ni boob buy naaw"},{"style":"q1","text":"bu ngelawal màndiŋ mi wal."},{"style":"q1","text":""},{"style":"v","text":"Loolooy sa wàll,"},{"style":"q1","text":"sa cér bi ma la nattal.»"},{"style":"q2","text":"Kàddug Aji Sax jee."},{"style":"q1","text":"«Yaa ma fàtte,"},{"style":"q1","text":"di yaakaari caaxaan."},{"style":"q1","text":""},{"style":"v","text":"Man it maay ëñ sa pendal,"},{"style":"q1","text":"muure sa kanam,"},{"style":"q1","text":"saw taat ne duŋŋ."},{"style":"q1","text":""},{"style":"v","text":"Sag njaalook sa ŋexali caga,"},{"style":"q1","text":"sa gànctu gu ruslu"},{"style":"q1","text":"ci kaw tundi àll bi!"},{"style":"q1","text":"Maa gis sa jëf ju siblu jooju!"},{"style":"q1","text":"Musibaa yaw Yerusalem!"},{"style":"q1","text":"Foo àppal sa jëfi sobe ji?»"}]