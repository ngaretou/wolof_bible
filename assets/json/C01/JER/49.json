[{"style":"s1","verse":"","text":"Lu jëm ci Amoneen ñi"},{"style":"p","verse":"","text":""},{"style":"v","verse":"1","text":"Lu jëm ci Amoneen ñi:"},{"style":"p","verse":"","text":"Aji Sax ji dafa wax ne:"},{"style":"q1","verse":"","text":"«Xanaa Israayil daa amuli doom?"},{"style":"q1","verse":"","text":"Am daa amul dono?"},{"style":"q1","verse":"","text":"Lu tax Milkom tuur mi donn suufas Gàdd\\f + \\fr 49.1 \\fk Milkom, \\ft tuuru Amoneen ñi la woon, te \\fk Gàdd \\ft ci suufas Israayil la bokkoon.\\f*,"},{"style":"q1","verse":"","text":"ba ay jaamukatam sanc dëkki Gàdd?"},{"style":"q1","verse":"","text":""},{"style":"v","verse":"2","text":"Moo tax ay bés a ngii di ñëw,»"},{"style":"q2","verse":"","text":"kàddug Aji Sax jee,"},{"style":"q1","verse":"","text":"«maay dégtal Raba, dëkku Amoneen ñi,"},{"style":"q1","verse":"","text":"coowal xare ci seen biir,"},{"style":"q1","verse":"","text":"tund wa gental,"},{"style":"q1","verse":"","text":"dëkk-dëkkaan ya tàkk ba jeex,"},{"style":"q1","verse":"","text":"ba keroog Israayil futti ñooña ko futti woon.»"},{"style":"q1","verse":"","text":"Aji Sax jee ko wax."},{"style":"b","verse":"","text":""},{"style":"q1","verse":"","text":""},{"style":"v","verse":"3","text":"«Éy waa Esbon, Ayi seen dëkk bi tas na, yuuxuleen!"},{"style":"q1","verse":"","text":"Yeen waa dëkk yi séq Raba,"},{"style":"q1","verse":"","text":"solleeni saaku, ñaawloo,"},{"style":"q1","verse":"","text":"jaab diggante tata yi, tiisloo."},{"style":"q1","verse":"","text":"Milkom seen tuur mi déy duggi na ngàllo,"},{"style":"q1","verse":"","text":"ànd aki \\w sarxalkatam|sarxalkat b-:\\w* aki kàngamam."},{"style":"q1","verse":"","text":""},{"style":"v","verse":"4","text":"Céy Raba, bii dëkk bu taaru, toogadi,"},{"style":"q1","verse":"","text":"ndax yeena doon damoo xur yi,"},{"style":"q1","verse":"","text":"ba ci seen xur wu naat wii?"},{"style":"q1","verse":"","text":"Yeena yaakaaroon seeni denc,"},{"style":"q1","verse":"","text":"naan: “Ku ñemee dal ci sunu kaw?”"},{"style":"q1","verse":"","text":""},{"style":"v","verse":"5","text":"Maa ngii di wàcce njàqare ci yeen,»"},{"style":"q1","verse":"","text":"kàddug Boroom bi Aji Sax jee, Boroom gàngoor yi,"},{"style":"q1","verse":"","text":"«njàqare luy bawoo fi leen wër fépp,"},{"style":"q1","verse":"","text":"dàq leen, ku ne jubal yoonam,"},{"style":"q1","verse":"","text":"du kenn kuy dajaleeti daw-làqu yi."},{"style":"q1","verse":"","text":""},{"style":"v","verse":"6","text":"Waaye bu loolu weesoo,"},{"style":"q1","verse":"","text":"ma tijji wërsëgu Amoneen ñi.»"},{"style":"q2","verse":"","text":"Kàddug Aji Sax jee."},{"style":"s1","verse":"","text":"Lu jëm ci Edomeen ñi"},{"style":"p","verse":"","text":""},{"style":"v","verse":"7","text":"Lu jëm ci Edomeen ñi:"},{"style":"p","verse":"","text":"Aji Sax ji Boroom gàngoor yi dafa wax ne:"},{"style":"q1","verse":"","text":"«Xanaa boroom xel amatul fi Teman?"},{"style":"q1","verse":"","text":"Xanaa ndigal a réer xamkat yi?"},{"style":"q1","verse":"","text":"Am seen bopp a yàqu?"},{"style":"q1","verse":"","text":""},{"style":"v","verse":"8","text":"Yeen waa Dedan,"},{"style":"q1","verse":"","text":"walbatikuleen daw, ruuru ci seeni pax."},{"style":"q1","verse":"","text":"Maa ngi wàcce ci askanu Esawu\\f + \\fr 49.8 \\fk Esawu \\ft ak Edom, kenn ki la. Askanu Esawu ñoo dëkke woon réewum Edom.\\f* safaan,"},{"style":"q1","verse":"","text":"seen mbugal taxaw na!"},{"style":"q1","verse":"","text":""},{"style":"v","verse":"9","text":"Su leen wittkati reseñ dikkalee, xanaa dinañu ca wacc ay doom?"},{"style":"q1","verse":"","text":"Su leen ay sàcci guddi dikkalee,"},{"style":"q1","verse":"","text":"du la leen doy lañuy sëxëtoo?"},{"style":"q1","verse":"","text":""},{"style":"v","verse":"10","text":"Waaye yeen askanu Esawu,"},{"style":"q1","verse":"","text":"man maa leen di ñori, ba ngeen ne duŋŋ."},{"style":"q1","verse":"","text":"Maay siiwal seeni rawtu,"},{"style":"q1","verse":"","text":"ba dootuleen mana làqu;"},{"style":"q1","verse":"","text":"seeni goneek seeni bokk, ñépp ay sànku,"},{"style":"q1","verse":"","text":"seeni dëkkandoo sax, kenn du ca des ku naan:"},{"style":"q1","verse":"","text":""},{"style":"v","verse":"11","text":"“Jirim yi ngeen bàyyi,"},{"style":"q1","verse":"","text":"maa leen di dundal,"},{"style":"q1","verse":"","text":"te seeni jëtun man nañu maa yaakaar.”"},{"style":"q1","verse":"","text":""},{"style":"v","verse":"12","text":"Ndegam ñi yeyoowul mbugal"},{"style":"q1","verse":"","text":"ñooy jolu kaasu mbugal,"},{"style":"q1","verse":"","text":"nees leen di ñàkka toppe, yeen?"},{"style":"q1","verse":"","text":"Dees na leen topp moos,"},{"style":"q1","verse":"","text":"ngeen jolu kaasu mbugal."},{"style":"q1","verse":"","text":""},{"style":"v","verse":"13","text":"Giñ naa ko ci man mii, déy,»"},{"style":"q2","verse":"","text":"kàddug Aji Sax jee,"},{"style":"q1","verse":"","text":"«Boccara, dëkk bii day mujj di gent bu ñu doyadal,"},{"style":"q1","verse":"","text":"ndànd-foyfoy gu ñuy móoloo,"},{"style":"q1","verse":"","text":"dëkk-dëkkaanam yépp gental ba fàww.»"},{"style":"sp","verse":"","text":"Yeremeey wax"},{"style":"q1","verse":"","text":""},{"style":"v","verse":"14","text":"Ab dégtal laa dégg, mu bawoo fa Aji Sax ji,"},{"style":"q1","verse":"","text":"ndaw la yebal ci biir xeet yi, ne leen:"},{"style":"q1","verse":"","text":"«Dajeleen waajal xare te song Edom xare!"},{"style":"q1","verse":"","text":""},{"style":"v","verse":"15","text":"Yeen waa Edom, tuutal leen laay def ci biir xeet yi,"},{"style":"q1","verse":"","text":"ñu xeeblu ngeen di doon ci biir doom aadama yi."},{"style":"q1","verse":"","text":""},{"style":"v","verse":"16","text":"Seen ragluwaay ak seen reewande sànk na leen,"},{"style":"q1","verse":"","text":"yeen ñi dëkke xunti doj,"},{"style":"q1","verse":"","text":"féetewoo colli tund yi."},{"style":"q1","verse":"","text":"Waaye su ngeen ajee seenum tàgg ni jaxaay it,"},{"style":"q1","verse":"","text":"fa laa leen di àjjee.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"17","text":"«Edom day mujj gental,"},{"style":"q1","verse":"","text":"ku fa jaare waaru,"},{"style":"q1","verse":"","text":"di muslu ci seen mbugal yépp."},{"style":"q1","verse":"","text":""},{"style":"v","verse":"18","text":"Edom day tas ni \\w Sodom|Sodom ak Gomor:\\w* ak Gomor ak la ko wër.»"},{"style":"q1","verse":"","text":"Aji Sax jee ko wax."},{"style":"q1","verse":"","text":"«Nit du ca dëkk,"},{"style":"q1","verse":"","text":"doom aadama du fa dal."},{"style":"q1","verse":"","text":""},{"style":"v","verse":"19","text":"Maa ngii di fëlle gottub Yurdan ni gaynde,"},{"style":"q1","verse":"","text":"wuti mbooy gu naat."},{"style":"q1","verse":"","text":"Xef ak xippi déy, ma fëxale fa ñépp,"},{"style":"q1","verse":"","text":"ba tabb fa ki ma tànn."},{"style":"q1","verse":"","text":"Ana moos ku mel ni man?"},{"style":"q1","verse":"","text":"Ku am sañ-sañ ci man?"},{"style":"q1","verse":"","text":"Ana njiit luy taxaw fi sama kanam?"},{"style":"q1","verse":"","text":""},{"style":"v","verse":"20","text":"Kon dégluleen pexe mi Aji Sax ji waajal Edom,"},{"style":"q1","verse":"","text":"mébét yi mu mébétal waa Teman ñooñu!"},{"style":"q1","verse":"","text":"Na leen wóor ne deesu leen wommat ni seen gàtt yu ndaw, yóbbu,"},{"style":"q1","verse":"","text":"ba yàq seen parlu yaxeet."},{"style":"q1","verse":"","text":""},{"style":"v","verse":"21","text":"Seen jéll day réy ba riiral suuf,"},{"style":"q1","verse":"","text":"seeni yuux àkki géeju Barax ya."},{"style":"q1","verse":"","text":""},{"style":"v","verse":"22","text":"Lu mel ni jaxaay a ngii, naan fëyy,"},{"style":"q1","verse":"","text":"firiy laafam, këfsi Boccara."},{"style":"q1","verse":"","text":"Bésub keroog fitu jàmbaari Edom ne tërit,"},{"style":"q1","verse":"","text":"mel ni kuy matu.»"},{"style":"s1","verse":"","text":"Lu jëm ci Damaas"},{"style":"p","verse":"","text":""},{"style":"v","verse":"23","text":"Lu jëm ci Damaas:"},{"style":"q1","verse":"","text":"«Dëkk yu mag ya ko wër,"},{"style":"q1","verse":"","text":"di Amat ak Arpàdd, jàq nañu;"},{"style":"q1","verse":"","text":"dég-dég bu tiis ba ñu dégg la."},{"style":"q1","verse":"","text":"Dañu ne yàcc, jaxasoo,"},{"style":"q1","verse":"","text":"mbete géej gu sàmbaraax, deesu ko dalal."},{"style":"q1","verse":"","text":""},{"style":"v","verse":"24","text":"Damaas a ne yasar, ne wërëñ, di daw;"},{"style":"q1","verse":"","text":"tiitaange ne leen nuus,"},{"style":"q1","verse":"","text":"njàqareeku mitit ne leen taral"},{"style":"q1","verse":"","text":"ni kuy matu."},{"style":"q1","verse":"","text":""},{"style":"v","verse":"25","text":"Lu tee ñu gental bii dëkk bu siiw,"},{"style":"q1","verse":"","text":"di taax yii ma saf?"},{"style":"q1","verse":"","text":""},{"style":"v","verse":"26","text":"Su bés baa kay, seeni waxambaane fëlëñoo pénc yi,"},{"style":"q1","verse":"","text":"seeni xarekat wedam.»"},{"style":"q1","verse":"","text":"Kàddug Aji Sax jee, Boroom gàngoor yi."},{"style":"q1","verse":"","text":""},{"style":"v","verse":"27","text":"«Maay taal ca tatay Damaas"},{"style":"q1","verse":"","text":"sawara wu xoyom këri Buur Ben Addàd.»"},{"style":"s1","verse":"","text":"Lu jëm ci Arabi Kedar ak Àccor yi"},{"style":"p","verse":"","text":""},{"style":"v","verse":"28","text":"Lu jëm ci giiru Kedar ak nguuri Àccor yi Nebukatnecar buuru Babilon nangu woon:"},{"style":"p","verse":"","text":"Aji Sax ji dafa wax ne:"},{"style":"q1","verse":"","text":"«Ñokket ci kaw Kedar,"},{"style":"q1","verse":"","text":"ba tas waa penku yooyu,"},{"style":"q1","verse":"","text":""},{"style":"v","verse":"29","text":"nangu xaymaaki jur,"},{"style":"q1","verse":"","text":"ak kiiraay ak luy jumtukaay,"},{"style":"q1","verse":"","text":"yóbbu seeni giléem,"},{"style":"q1","verse":"","text":"te biral leen, ne leen:"},{"style":"q1","verse":"","text":"“Musiba ubale na!”"},{"style":"q1","verse":"","text":""},{"style":"v","verse":"30","text":"Yeen waa Àccor,"},{"style":"q1","verse":"","text":"fëxleen te daw a daw,"},{"style":"q1","verse":"","text":"ruurooji ci seeni pax.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":"Mu ne: «Nebukatnecar buuru Babilon déy,"},{"style":"q1","verse":"","text":"lalal na leen pexe,"},{"style":"q1","verse":"","text":"mébal leen."},{"style":"b","verse":"","text":""},{"style":"q1","verse":"","text":""},{"style":"v","verse":"31","text":"«Ayca ci kaw xeet wii ne finaax,"},{"style":"q1","verse":"","text":"dëkke xel mu dal!»"},{"style":"q2","verse":"","text":"Kàddug Aji Sax jee."},{"style":"q1","verse":"","text":"«Du bunt, du galanu weñ gu ñu fegoo,"},{"style":"q1","verse":"","text":"te ñoom rekk a dëkk."},{"style":"q1","verse":"","text":""},{"style":"v","verse":"32","text":"Dees na nangu seeni giléem,"},{"style":"q1","verse":"","text":"tonni seen juroo jur,"},{"style":"q1","verse":"","text":"ma tasaare ñooñuy wat seen peggu kawaru bopp,"},{"style":"q1","verse":"","text":"ngelaw lu jóg, buub leen, yóbbu,"},{"style":"q1","verse":"","text":"ma yéewe leen seen musiba, wetoo wet.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"33","text":"«Àccor day doon dëkkub till,"},{"style":"q1","verse":"","text":"gental ba fàww;"},{"style":"q1","verse":"","text":"nit du fa dëkk,"},{"style":"q1","verse":"","text":"doom aadama du fa dal.»"},{"style":"s1","verse":"","text":"Lu jëm ci Elameen ñi"},{"style":"p","verse":"","text":""},{"style":"v","verse":"34","text":"Kàddug Aji Sax ji dikkaloon na Yonent Yàlla Yeremi, jëm ci Elameen ñi, ci njàlbéenu nguurug Cedesyas buurub Yuda. Mu ne:"},{"style":"p","verse":"","text":""},{"style":"v","verse":"35","text":"Aji Sax ji Boroom gàngoori xare yi dafa wax ne:"},{"style":"q1","verse":"","text":"«Damay damm fittu Elam,"},{"style":"q1","verse":"","text":"seen ngëneelu ngànnaay."},{"style":"q1","verse":"","text":""},{"style":"v","verse":"36","text":"Maay ngelawe ñeenti weti asamaan,"},{"style":"q1","verse":"","text":"dal fi kaw Elam,"},{"style":"q1","verse":"","text":"tasaare leen fépp fu ngelaw jublu,"},{"style":"q1","verse":"","text":"ba daw-làquy Elam, du am wenn xeet wu ñu dul làquji."},{"style":"q1","verse":"","text":""},{"style":"v","verse":"37","text":"Maa leen di xoqtal fi seen kanami noon,"},{"style":"q1","verse":"","text":"yiy wut seen bakkan,"},{"style":"q1","verse":"","text":"alage leen sama tàngooru mer.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":"«Maa leen di toppe saamar,"},{"style":"q1","verse":"","text":"ba raafal leen."},{"style":"q1","verse":"","text":""},{"style":"v","verse":"38","text":"Maay déjjatee Elam buur ak bummi,"},{"style":"q1","verse":"","text":"samp fa samab jal.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"39","text":"«Waaye fan yu mujj ya,"},{"style":"q1","verse":"","text":"maay ubbiwaat wërsëgu Elam.»"},{"style":"q2","verse":"","text":"Kàddug Aji Sax jee."}]