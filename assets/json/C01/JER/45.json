[{"style":"s1","text":"Barukk mucc na"},{"style":"p","text":""},{"style":"v","text":"Kàddu gii Yeremi waxoon na ko Barukk doomu Nerya, gannaaw ba Barukk tënkee ci taxañu mbind, kàddu ya ko Yeremi dégtal ca ñeenteelu atu nguurug doomu Yosya, Yoyakim buurub Yuda."},{"style":"v","text":"«Aji Sax ji Yàllay Israayil dafa wax ci yaw, Barukk."},{"style":"v","text":"Nga ne: “Wóoy ngalla man! Aji Sax ji yokk na maw naqar. Onk naa ba tàyyi te awma noflaay.”"},{"style":"v","text":"Aji Sax ji da maa sant ma wax la ne la: “Aji Sax ji dafa wax ne:"},{"style":"q1","text":"La ma tabaxoon a ngii,"},{"style":"q1","text":"maa ngi koy daaneel,"},{"style":"q1","text":"la ma jëmbatoon a ngii,"},{"style":"q1","text":"maa ngi koy buddat,"},{"style":"q1","text":"ba réew mépp daj."},{"style":"q1","text":""},{"style":"v","text":"Looy sàkku ku la beral loxo?"},{"style":"q1","text":"Jaru ko!"},{"style":"q1","text":"Maa ngii di wàcceel musiba képp kuy noyyi."},{"style":"q1","text":"Kàddug Aji Sax jee!"},{"style":"q1","text":"Waaye may naa la sa bakkan di sa yoolu xare,"},{"style":"q1","text":"fépp foo jëm.”»"}]