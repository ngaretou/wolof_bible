[{"style":"s1","text":"Lu jëm ci Filisteen ñi"},{"style":"p","text":""},{"style":"v","text":"Kàddug Aji Sax ji dikkaloon na Yonent Yàlla Yeremi jëm ci Filisteen ñi, balaa Firawna di song dëkkub Filisteen ba ñuy wax Gasa."},{"style":"v","text":"Aji Sax ji dafa wax ne:"},{"style":"q1","text":"«Ndox a ngay fuddoo bëj-gànnaar,"},{"style":"q1","text":"diy waame, walsi,"},{"style":"q1","text":"walal réew meek li ci biiram"},{"style":"q1","text":"akub dëkk ak ku ci biiram;"},{"style":"q1","text":"doom aadama yuuxu,"},{"style":"q1","text":"waa réew mépp serandoo."},{"style":"q1","text":""},{"style":"v","text":"Booba fas yaa ràmbal,"},{"style":"q1","text":"watiir ya riir,"},{"style":"q1","text":"mbegey watiir ya kar-kareendoo,"},{"style":"q1","text":"loxo yoqi, ba baay geesuwul doom,"},{"style":"q1","text":""},{"style":"v","text":"bésub sànkute dikkal képp kuy Filisteen,"},{"style":"q1","text":"ba dagge ci dëkk yii di Tir ak Sidon"},{"style":"q1","text":"ndimbal lu ñu dese woon."},{"style":"q1","text":"Aji Sax jaa ngay sànk Filisteen ña des"},{"style":"q1","text":"te cosaanoo dun bu ñuy wax Keret."},{"style":"q1","text":""},{"style":"v","text":"Watu nel, ñaawloo dikkal na Gasa,"},{"style":"q1","text":"te wedamloo nañu Askalon."},{"style":"q1","text":"Yeen ñi dese joor gi,"},{"style":"q1","text":"fu ngeen àppal seen yaram wi ngeen di daggat, di ko ñaawloo?"},{"style":"q1","text":""},{"style":"v","text":"Ngeen naa: “Wóoy saamaru Aji Sax jii,"},{"style":"q1","text":"xanaa doo noppee reye?"},{"style":"q1","text":"Dellul ci sa mbar, boog,"},{"style":"q1","text":"dallu, ne tekk!”"},{"style":"q1","text":""},{"style":"v","text":"Waaye yaw saamar, naka nga mana selaŋloo"},{"style":"q1","text":"te Aji Sax ji yebal la"},{"style":"q1","text":"ci kaw Askalon ak waa tefesu géej,"},{"style":"q1","text":"fa mu ko dogale?»"}]