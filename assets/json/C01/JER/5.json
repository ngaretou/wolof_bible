[{"style":"s1","text":"Mbugal war na"},{"style":"sp","text":"Yàllaay wax"},{"style":"q1","text":""},{"style":"v","text":"«Wërleen mbeddi Yerusalem,"},{"style":"q1","text":"xoolleen, seet ciy péncam rekk ba xam"},{"style":"q1","text":"ndegam dingeen gis kenn,"},{"style":"q1","text":"kenn kepp kuy def njub,"},{"style":"q1","text":"di sàmm worma,"},{"style":"q1","text":"ma daldi leen baal."},{"style":"q1","text":""},{"style":"v","text":"Bu ñu nee sax: “Giñ naa ko ci Aji Sax jiy dund,”"},{"style":"q1","text":"ay fen lañuy giñ.»"},{"style":"sp","text":"Yeremeey wax"},{"style":"q1","text":""},{"style":"v","text":"Aji Sax ji, xanaa du worma ngay sàkku?"},{"style":"q1","text":"Dóor nga leen, safu leen;"},{"style":"q1","text":"nga làbbali, ñu tanqamlu,"},{"style":"q1","text":"wowle ba raw doj, baña dëpp."},{"style":"q1","text":""},{"style":"v","text":"Man nag, ma noon: «Ñii de ay baadoolo rekk lañu,"},{"style":"q1","text":"di def jëfi dof,"},{"style":"q1","text":"xamuñu yoonu Aji Sax ji,"},{"style":"q1","text":"xamuñu lu seen àtteb Yàlla laaj."},{"style":"q1","text":""},{"style":"v","text":"Kon naa dem seeti kàngam yi,"},{"style":"q1","text":"wax ak ñoom."},{"style":"q1","text":"Xanaa ñoom dinañu xam yoonu Aji Sax ji,"},{"style":"q1","text":"xam lu seen àtteb Yàlla laaj.»"},{"style":"q1","text":"Waaye ñoo bokk daggook Yàlla,"},{"style":"q1","text":"dogook moom."},{"style":"q1","text":""},{"style":"v","text":"Moo tax gaynde di génne ci gott bi, fàdd leen,"},{"style":"q1","text":"bukkiy màndiŋ mi di leen yàpp,"},{"style":"q1","text":"segg di tëru seeni dëkk,"},{"style":"q1","text":"ku ca génne, dees na la xotat."},{"style":"q1","text":"Seeni moy a bare,"},{"style":"q1","text":"te seen ñàkk worma réy."},{"style":"sp","text":"Yàllaay wax"},{"style":"q1","text":""},{"style":"v","text":"«Yerusalem, ana lu tax ma di la baal,"},{"style":"q1","text":"te say doom wacc ma,"},{"style":"q1","text":"di giñe lu dul Yàlla."},{"style":"q1","text":"Ma reggal leen, teewul ñuy njaaloo,"},{"style":"q1","text":"riixle, jëm kër gànc ya!"},{"style":"q1","text":""},{"style":"v","text":"Mbete fas yu suur, tukkal,"},{"style":"q1","text":"ku ne ŋexal, jëm ca sa jabaru moroom."},{"style":"q1","text":""},{"style":"v","text":"Lii, duma leen ko dumaa?»"},{"style":"q2","text":"Kàddug Aji Sax jee."},{"style":"q1","text":"«Wii xeet, ndax duma ko fey yoolam?"},{"style":"b","text":""},{"style":"q1","text":""},{"style":"v","text":"«Yéegleen seeni tata, yàqate,"},{"style":"q1","text":"waaye buleen leen jeexal tàkk."},{"style":"q1","text":"Tenqileen lawit yi,"},{"style":"q1","text":"ñooñoo bokkul ci Aji Sax ji."},{"style":"q1","text":""},{"style":"v","text":"Waa kër Israayil ak waa kër Yuda kat,"},{"style":"q1","text":"ñoo ma wor a wor!»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Ñoo fenal Aji Sax ji,"},{"style":"q1","text":"naan: “Moom du def dara,"},{"style":"q1","text":"musiba du nu dal,"},{"style":"q1","text":"saamaroo, xiifoo, dunu ci gis dara."},{"style":"q1","text":""},{"style":"v","text":"Yonent yi daal, ngelawal neen!"},{"style":"q1","text":"Kàddug Yàlla newul ci ñoom;"},{"style":"q1","text":"li ñuy wax, na leen yenu!”»"},{"style":"s1","text":"Aji Sax ji artu na xeet wi"},{"style":"q1","text":""},{"style":"v","text":"Moo tax Aji Sax ji Boroom gàngoor yi dafa wax ne:"},{"style":"q1","text":"«Gannaaw wax jii lañu wax,"},{"style":"q1","text":"maa ngii di def samay wax di sawara ci sa gémmiñ,"},{"style":"q1","text":"muy xoyom askan wii mel ni matt."},{"style":"q1","text":""},{"style":"v","text":"Éey waa kër Israayil,»"},{"style":"q2","text":"kàddug Aji Sax jee,"},{"style":"q1","text":"«maa ngii di indi fi seen kaw xeet wu bawoo fu sore."},{"style":"q1","text":"Xeet wu am kàttan lañu,"},{"style":"q1","text":"xeet wu yàgga yàgg,"},{"style":"q1","text":"wu ngeen xamul seen làmmiñ,"},{"style":"q1","text":"te dégguleen seeni wax."},{"style":"q1","text":""},{"style":"v","text":"Seen mbari fitt ŋafal paxum bàmmeel,"},{"style":"q1","text":"ñoom ñépp di ñeyi xare."},{"style":"q1","text":""},{"style":"v","text":"Ñooy dikk, warax seen meññeef ak seen ñam,"},{"style":"q1","text":"jeexal seeni doom, góor ak jigéen,"},{"style":"q1","text":"lekk seen jur gu gudd ak gu gàtt,"},{"style":"q1","text":"saax-saaxee seeni reseñ ak seeni figg;"},{"style":"q1","text":"te dëkk yi ngeen yaakaare seeni tata,"},{"style":"q1","text":"dooley saamar a koy tas."},{"style":"q1","text":""},{"style":"v","text":"Waaye bési keroog it,»"},{"style":"q2","text":"kàddug Aji Sax jee,"},{"style":"q1","text":"«duma leen jeexal tàkk."},{"style":"q1","text":""},{"style":"v","text":"Bu ñu nee:"},{"style":"q1","text":"“Ana lu waral sunu Yàlla Aji Sax ji teg nu lii lépp?”"},{"style":"q1","text":"ne leen: “Yàlla nee:"},{"style":"q1","text":"Ni ngeen ma dëddoo, di jaamu yàllay jàmbur ci seenum réew,"},{"style":"q1","text":"ni ngeen di jaamujee ay jàmbur"},{"style":"q1","text":"biir réew mu ngeen moomul.”"},{"style":"b","text":""},{"style":"q1","text":""},{"style":"v","text":"«Jottalileen lii waa kër \\w Yanqóoba|Yanqóoba:\\w*,"},{"style":"q1","text":"biralleen ko fa Yuda, ne leen:"},{"style":"q1","text":""},{"style":"v","text":"“Ngalla dégluleen lii,"},{"style":"q1","text":"xeet wu dofe, ñàkk xel wi ngeen doon,"},{"style":"q1","text":"ami gët te dungeen gis,"},{"style":"q1","text":"ami nopp te dungeen dégg!"},{"style":"q1","text":""},{"style":"v","text":"Man daal, ndax dangeen maa ragalul,"},{"style":"q1","text":"am dungeen raf ci sama kanam?”»"},{"style":"q2","text":"Kàddug Aji Sax jee."},{"style":"q1","text":"«Man mi teg gannuus, yemalee ko géej,"},{"style":"q1","text":"dogalal ko ko dàkk te du ko jàll,"},{"style":"q1","text":"lu mu wañax wañax, du ko man;"},{"style":"q1","text":"gannax ya day riir, te du jàll!"},{"style":"q1","text":""},{"style":"v","text":"Waaye wii xeet a dëgër bopp te déggadi."},{"style":"q1","text":"Dëddu nañu ma ba wéy."},{"style":"q1","text":""},{"style":"v","text":"Seen xel demul sax ba ne:"},{"style":"q1","text":"“Tee noo ragal sunu Yàlla Aji Sax"},{"style":"q1","text":"jiy jot, mu tawal nu,"},{"style":"q1","text":"taw yu jëkk ak yu mujj yi,"},{"style":"q1","text":"àppal nu ayi bési ngóob,"},{"style":"q1","text":"sédde nu?”"},{"style":"q1","text":""},{"style":"v","text":"Yooyii seeni ñaawtéef a ko waññi,"},{"style":"q1","text":"seen bàkkaar a leen xañ ngëneel."},{"style":"s1","text":"Mbon maase na ci xeet wi"},{"style":"q1","text":""},{"style":"v","text":"«Waaw! Daa am ñu bon ci sama ñoñ,"},{"style":"q1","text":"ñuy tërooka fiire"},{"style":"q1","text":"mbete nappkati picc."},{"style":"q1","text":""},{"style":"v","text":"Ni kaaf di feeseeki picc,"},{"style":"q1","text":"ni la seeni kër di feese alali càcc,"},{"style":"q1","text":"ba tax ñu yokku ba woomle,"},{"style":"q1","text":""},{"style":"v","text":"yaflu, di nes-nesi."},{"style":"q1","text":"Seenug mbon it amul kem:"},{"style":"q1","text":"duñu defal jirim njub,"},{"style":"q1","text":"duñu àtte néew-ji-doole dëgg."},{"style":"q1","text":""},{"style":"v","text":"Lii, ndax duma leen ko dumaa?»"},{"style":"q2","text":"Kàddug Aji Sax jee."},{"style":"q1","text":"«Xeet wu mel nii ndax duma ko fey yoolam?"},{"style":"q1","text":""},{"style":"v","text":"Lu siblu te yées am na ci réew mi:"},{"style":"q1","text":""},{"style":"v","text":"Yonent yiy wax kàdduy fen,"},{"style":"q1","text":"\\w sarxalkat|sarxalkat b-:\\w* yiy jiitee seen coobare,"},{"style":"q1","text":"te sama ñoñ soppe ko ni!"},{"style":"q1","text":"Moo, ca muj ga, nu ngeen di def?"}]