[{"style":"s1","text":"Babilon daanu na"},{"style":"p","text":""},{"style":"v","text":"Kàddu gii la Aji Sax ji wax ci mbirum réewum Babilon, di réewum Kaldeen ña, te Yonent Yàlla Yeremi jottali ko:"},{"style":"q1","text":""},{"style":"v","text":"«Waxleen xeet yi, yéeneleen,"},{"style":"q1","text":"woneleen misaal te yéene,"},{"style":"q1","text":"waxleen lii, bañ cee làq dara."},{"style":"q1","text":"Neleen: “Dees na nangu Babilon,"},{"style":"q1","text":"toroxal Bel mbaa Mardug, tuur mi,"},{"style":"q1","text":"tas ko,"},{"style":"q1","text":"gàcceel gàllaaj yi, tas kasaray tuur yi.”"},{"style":"q1","text":""},{"style":"v","text":"Aw xeet kay ay bawoo bëj-gànnaar, dal fi seen kaw."},{"style":"q1","text":"Ñooñooy gentalsi seenum réew,"},{"style":"q1","text":"ba kenn dootu fi dëkk,"},{"style":"q1","text":"nit ak mala, ne mott, ne mes."},{"style":"q1","text":""},{"style":"v","text":"Su bés baa, ci yooyu fan,»"},{"style":"q2","text":"kàddug Aji Sax jee,"},{"style":"q1","text":"«\\w bànni Israayil|bànni Israayil:\\w* ay ànd ak Yudeen ñi,"},{"style":"q1","text":"dikk di jooy,"},{"style":"q1","text":"di seet seen Yàlla Aji Sax ji."},{"style":"q1","text":""},{"style":"v","text":"Dinañu laaj yoonu \\w Siyoŋ|Siyoŋ:\\w*, jublu fa"},{"style":"q1","text":"te naan: “Ayca nu dajeji fa Aji Sax ji,"},{"style":"q1","text":"ci biir \\w kóllëre|kóllëre g-:\\w* gu sax gu kenn dul fàtte.”"},{"style":"b","text":""},{"style":"q1","text":""},{"style":"v","text":"«Sama ñoñ ñi réer niy xar,"},{"style":"q1","text":"seeni sàmm a leen lajjal,"},{"style":"q1","text":"sànk leen fi kaw tund yi,"},{"style":"q1","text":"ba tundoo tund, ñu yéegi fa,"},{"style":"q1","text":"fàtte seen goorukaay."},{"style":"q1","text":""},{"style":"v","text":"Noon bu taseek ñoom warax leen"},{"style":"q1","text":"te naan: “Nun defunu dara."},{"style":"q1","text":"Ñoom ñoo moy Aji Sax ji,"},{"style":"q1","text":"te mooy màkkaanu njubte"},{"style":"q1","text":"ba seeni maam yaakaaroon.”"},{"style":"b","text":""},{"style":"q1","text":""},{"style":"v","text":"«Yeen sama ñoñ, fëxeleen Babilon,"},{"style":"q1","text":"ba sore réewum Kaldeen ñooñu."},{"style":"q1","text":"Defleen niy sikket, daw jiitu jur gi."},{"style":"q1","text":""},{"style":"v","text":"Maa ngii déy di xabtal fi kaw Babilon,"},{"style":"q1","text":"kuréelu xeet yu mag, bawoo réewum bëj-gànnaar,"},{"style":"q1","text":"làng-déralsi Babilon!"},{"style":"q1","text":"Seeni fitt di ñeyi xare,"},{"style":"q1","text":"du moy, du sooy."},{"style":"q1","text":""},{"style":"v","text":"Réewum Babilon a doon alalu sëxëtoo,"},{"style":"q1","text":"bu ñuy sëxëtoo ba doyal.»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Ãa yeen waa Babilon, yeena sëxëtoo xeet wi ma séddoo,"},{"style":"q1","text":"di ko bégeeka bànneexoo,"},{"style":"q1","text":"di bajantu ni nag wuy bàcc pepp,"},{"style":"q1","text":"di ŋexal ni naaru-góor!"},{"style":"q1","text":""},{"style":"v","text":"Ndaw gàcce gu réy ci seen ndey,"},{"style":"q1","text":"ndaw toroxte ci ki leen sukk jur!"},{"style":"q1","text":"Réew maa ngii di geenu réew yi,"},{"style":"q1","text":"di ndànd-foyfoy gu wow koŋŋ."},{"style":"q1","text":""},{"style":"v","text":"Kenn du fi des ndax merum Aji Sax ji,"},{"style":"q1","text":"lépp ay gental,"},{"style":"q1","text":"ba képp ku jaare Babilon,"},{"style":"q1","text":"day waaru, di muslu"},{"style":"q1","text":"ci mboolem mbugal ya fa dal."},{"style":"q1","text":""},{"style":"v","text":"Yeen fittkat yépp, làng-déralleen Babilon,"},{"style":"q1","text":"gaw ko, soqeendoo, baña yaxanal!"},{"style":"q1","text":"Ñoo moy Aji Sax ji!"},{"style":"q1","text":""},{"style":"v","text":"Xaaculeen fi kawam, wër ko,"},{"style":"q1","text":"Babilon daanu na, ba joxe ndodd,"},{"style":"q1","text":"tata ya màbb, dàbbali ya rajaxoo!"},{"style":"q1","text":"Aji Sax jeey feyu, feyuleen!"},{"style":"q1","text":"Na mu defoon, defleen ko ko."},{"style":"q1","text":""},{"style":"v","text":"Génneleen Babilon képp kuy ji ak kuy góob,"},{"style":"q1","text":"ku fay gan, na daw saamaru noon,"},{"style":"q1","text":"fëx jëm réewam,"},{"style":"q1","text":"dellu cay bokkam."},{"style":"b","text":""},{"style":"q1","text":""},{"style":"v","text":"«Waa Israayil diy gàtt yu tasaaroo,"},{"style":"q1","text":"yu ay gaynde dàq,"},{"style":"q1","text":"buurub Asiri di gaynde gi njëkka lekk,"},{"style":"q1","text":"Nebukatnecar buuru Babilon topp ca, seeñu yax ya.»"},{"style":"q1","text":""},{"style":"v","text":"Moo tax Aji Sax ji Yàllay Israayil, Boroom gàngoor yi ne:"},{"style":"q1","text":"«Maa ngii di dikkal buuru Babilon ak waa réewam,"},{"style":"q1","text":"na ma dikkale woon buurub Asiri."},{"style":"q1","text":""},{"style":"v","text":"Maa ngii di delloo Israayil parloom,"},{"style":"q1","text":"mu dellu di fore àllub Karmel ak Basan,"},{"style":"q1","text":"di regge tundi Efrayim ak Galàdd."},{"style":"q1","text":""},{"style":"v","text":"Su bés baa, ci yooyu fan,»"},{"style":"q2","text":"kàddug Aji Sax jee,"},{"style":"q1","text":"«dees na seet fi Israayil lu ñaaw, te du fi am;"},{"style":"q1","text":"fi Yuda it, deesu fi gis bàkkaar."},{"style":"q1","text":"Maay jéggal moos ndes wi ma fi saxal."},{"style":"b","text":""},{"style":"q1","text":""},{"style":"v","text":"«Songleen réewum Meratayim ak waa Pekodd\\f + \\fr 50.21 \\fk réewum Meratayim ak waa Pekodd, \\ft ci Babilon lañu bokk.\\f*,"},{"style":"q1","text":"reyleen leen, faagaagal lépp lu ñu bàyyi gannaaw.»"},{"style":"q2","text":"Kàddug Aji Sax jee."},{"style":"q1","text":"«Defleen mboolem li ma leen sant."},{"style":"q1","text":""},{"style":"v","text":"Coowal xaree ngi fi réew mi,"},{"style":"q1","text":"ak rajaxoo ju réy."},{"style":"q1","text":""},{"style":"v","text":"Babilon, réew mi daan wàkk mboolem àddina,"},{"style":"q1","text":"tey mu dammatoo ba rajaxoo nii,"},{"style":"q1","text":"dib gent ci biir xeet yi!"},{"style":"q1","text":""},{"style":"v","text":"Babilon, maa la fiir,"},{"style":"q1","text":"nga tancu te yéguloo!"},{"style":"q1","text":"Dañu laa gis, ne la taral,"},{"style":"q1","text":"yaa dëkk Aji Sax ji,"},{"style":"q1","text":""},{"style":"v","text":"Aji Sax ji ubbi na waxandey xareem,"},{"style":"q1","text":"mer, génney gànnaayam."},{"style":"q1","text":"Liggéeyu Boroom bee, Aji Sax ji Boroom gàngoor yi,"},{"style":"q1","text":"foofa ca réewum Babilon."},{"style":"q1","text":""},{"style":"v","text":"Songeleen ko fu ne,"},{"style":"q1","text":"dàjji ay sàqam, jal-jalee."},{"style":"q1","text":"Faagaagalleen lépp, ba du dese dara."},{"style":"q1","text":""},{"style":"v","text":"Jamleen seen jàmbaari yëkk yépp;"},{"style":"q1","text":"nañu dem ca rendikaay ba."},{"style":"q1","text":"Wóoy, ngalla ñoom!"},{"style":"q1","text":"Seen bés taxaw na moos,"},{"style":"q1","text":"di seen àppu mbugal."},{"style":"q1","text":""},{"style":"v","text":"Baatu daw-làqu yu rëcc a ngoog,"},{"style":"q1","text":"bawoo réewum Babilon,"},{"style":"q1","text":"di yeggesi waa Siyoŋ"},{"style":"q1","text":"mbugalum Aji Sax ji sunu Yàlla,"},{"style":"q1","text":"mbugal mi këram waral."},{"style":"q1","text":""},{"style":"v","text":"Wooleen fittkatoo fittkat fi kaw Babilon,"},{"style":"q1","text":"mboolem kuy tàwwi xalaaki fitt."},{"style":"q1","text":"Gawleen ko, bu kenn rëcc."},{"style":"q1","text":"Feyleen koy jëfam,"},{"style":"q1","text":"def ko ni mu def moroomam."},{"style":"q1","text":"Babilon a jaay reewande Aji Sax ji,"},{"style":"q1","text":"Yàlla \\w Aji Sell|Aji Sell j-:\\w* ji séddoo Israayil."},{"style":"q1","text":""},{"style":"v","text":"Moo tax bésub keroog"},{"style":"q1","text":"goneem yu góor di daanu ci ay péncam,"},{"style":"q1","text":"niti xareem yépp ne muut.»"},{"style":"q2","text":"Kàddug Aji Sax jee."},{"style":"q1","text":""},{"style":"v","text":"«Yaw Babilon mu daŋŋiiral mi, maa ngii fi sa kaw.»"},{"style":"q1","text":"Kàddug Boroom bi Aji Sax jee, Boroom gàngoori xare yi."},{"style":"q1","text":"«Sa bés déy taxaw na,"},{"style":"q1","text":"di àpp bi ma la wara mbugale."},{"style":"q1","text":""},{"style":"v","text":"Ku daŋŋiiral keey tërëf, fëlëñu,"},{"style":"q1","text":"te du am ku ko yékkati."},{"style":"q1","text":"Maay jafal ay dëkkam,"},{"style":"q1","text":"sawara wa xoyom lépp lu ko wër.»"},{"style":"q1","text":""},{"style":"v","text":"Aji Sax ji Boroom gàngoor yi dafa wax ne:"},{"style":"q1","text":"«Bànni Israayil ak Yuda, ñépp lañu nootandoo."},{"style":"q1","text":"Ñi leen jàpp ñépp jaay leen doole,"},{"style":"q1","text":"bañ leena ba."},{"style":"q1","text":""},{"style":"v","text":"Waaye seen \\w jotkat|jotkat b-:\\w* a am doole,"},{"style":"q1","text":"te mooy Aji Sax ji Boroom gàngoor yi."},{"style":"q1","text":"Moo leen di layool seen layoo,"},{"style":"q1","text":"ngir jàqal réewum Babilon,"},{"style":"q1","text":"jàmmal waa àddina yi ci des."},{"style":"b","text":""},{"style":"q1","text":""},{"style":"v","text":"«Saamar ci kaw waa Babilon!»"},{"style":"q2","text":"Kàddug Aji Sax jee."},{"style":"q1","text":"«Saamar ci kaw waa Babilon"},{"style":"q1","text":"aki kàngamam aki kaaŋam."},{"style":"q1","text":""},{"style":"v","text":"Saamar ci kaw kebetukati diine yi,"},{"style":"q1","text":"ba seenug ndof feeñ."},{"style":"q1","text":"Saamar ci kawi jàmbaaram,"},{"style":"q1","text":"ñu ne yàcc."},{"style":"q1","text":""},{"style":"v","text":"Saamar ci kaw fas ak watiiram,"},{"style":"q1","text":"ak mboolem niti njaxasaan ñi mu fat,"},{"style":"q1","text":"ba ñu mel niy jigéen."},{"style":"q1","text":"Saamar ci kawi dencam, ñu sëxëtoo."},{"style":"q1","text":""},{"style":"v","text":"Maral ci kawi waltanam, mu ŋiis;"},{"style":"q1","text":"mii réew mu nit ñiy jaamoo jëmmi tuur,"},{"style":"q1","text":"ñooy say ndax seen tuur yu ñàng yooyu."},{"style":"q1","text":""},{"style":"v","text":"Moo tax ay ndundati màndiŋ ak rabi àll a koy këroo,"},{"style":"q1","text":"bànjóoli dëkke ko,"},{"style":"q1","text":"kenn dootu fa desati,"},{"style":"q1","text":"kenn dootu fa dëkk mukk ba fàww."},{"style":"q1","text":""},{"style":"v","text":"Mu mel ni ba Yàlla tasee \\w Sodom|Sodom ak Gomor:\\w* ak Gomor,"},{"style":"q1","text":"tasaale la ko wër.»"},{"style":"q2","text":"Kàddug Aji Sax jee."},{"style":"q1","text":"«Nit du fa dëkkati,"},{"style":"q1","text":"doom aadama du fa dalati."},{"style":"b","text":""},{"style":"q1","text":""},{"style":"v","text":"«Aw askan a ngii, bàyyikoo bëj-gànnaar,"},{"style":"q1","text":"xeet wu mag lañuy doon, buur yu bare,"},{"style":"q1","text":"sàqee fa cati àddina."},{"style":"q1","text":""},{"style":"v","text":"Yeen waa Babilon, réew mu taaru mi,"},{"style":"q1","text":"fitt aku xeej la ñooñuy ŋàbb,"},{"style":"q1","text":"néeg lool, duñu yërëm,"},{"style":"q1","text":"seen coow ni riirum géej,"},{"style":"q1","text":"ñu war seeni fas, rëpptal,"},{"style":"q1","text":"làng-déral leen ni benn bopp ngir xare."},{"style":"q1","text":""},{"style":"v","text":"Buuru Babilon dégg riir ma,"},{"style":"q1","text":"loxo ya yoqi, njàqare ne ko taral,"},{"style":"q1","text":"mu jàq ni kuy matu."},{"style":"q1","text":""},{"style":"v","text":"Maa ngii, di fëlle gottub Yurdan ni gaynde,"},{"style":"q1","text":"wuti mbooy gu naat."},{"style":"q1","text":"Xef ak xippi déy, ma fëxale fa ñépp,"},{"style":"q1","text":"ba tabb fa ki ma tànn."},{"style":"q1","text":"Ana moos ku mel ni man,"},{"style":"q1","text":"ku am sañ-sañ ci man?"},{"style":"q1","text":"Ana njiit luy taxaw fi sama kanam?"},{"style":"q1","text":""},{"style":"v","text":"Kon dégluleen pexe mi Aji Sax ji waajal Babilon,"},{"style":"q1","text":"mébét yi mu mébétal réewum Kaldeen ñooñu!"},{"style":"q1","text":"Na leen wóor ne deesul wommat seen gàtt yu ndaw, yóbbu,"},{"style":"q1","text":"ba yàq parlu ma yaxeet."},{"style":"q1","text":""},{"style":"v","text":"Bu ñuy nangu Babilon,"},{"style":"q1","text":"riir ma day jolli ba riiral suuf,"},{"style":"q1","text":"seeni yuux àkki fa biir xeeti jàmbur ya.»"}]