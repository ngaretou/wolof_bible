[{"style":"sp","text":"Janqi Yerusalem"},{"style":"q1","text":""},{"style":"v","text":"Yaw mi dàq ci jigéen ñi,"},{"style":"q1","text":"ana fu sa nijaay dem?"},{"style":"q1","text":"Wax nu fu sa nijaay jaar,"},{"style":"q1","text":"nu seetle la ko."},{"style":"sp","text":"Ndaw si"},{"style":"q1","text":""},{"style":"v","text":"Sama nijaay dugg na biir toolam,"},{"style":"q1","text":"fa gàncax ga ne bann."},{"style":"q1","text":"Mu ngi foral ci tool bi,"},{"style":"q1","text":"aka fori tóor-tóor."},{"style":"q1","text":""},{"style":"v","text":"Man, nijaay a moom;"},{"style":"q1","text":"nijaay it, maa moom."},{"style":"q1","text":"Mooy fore sama digg tóor-tóor yi."},{"style":"s1","text":"Yaaka taaru"},{"style":"sp","text":"Waa ji"},{"style":"q1","text":""},{"style":"v","text":"Xarit, taaru nga ni Tirca ak Yerusalem,"},{"style":"q1","text":"péeyi buur ya,"},{"style":"q1","text":"yéeme nga ni gàngoor yi yékkati seeni raaya."},{"style":"q1","text":""},{"style":"v","text":"Wuy, geesul fee!"},{"style":"q1","text":"Soo ma nee jàkk, ma jànnaxe."},{"style":"q1","text":"Sa njañ liy loy-loyee ngi saf géttu bëy yu ñuul,"},{"style":"q1","text":"yu bartaloo kaw tundu Galàdd."},{"style":"q1","text":""},{"style":"v","text":"Sa gëñ yi ni mbote yu weex,"},{"style":"q1","text":"yéege ca sangukaay ba,"},{"style":"q1","text":"ku nekk ak seexam,"},{"style":"q1","text":"kenn wéetu ca."},{"style":"q1","text":""},{"style":"v","text":"Sa lex yiy tàkk ni ŋaali gërënaat,"},{"style":"q1","text":"làqoo sa muuraay bi."},{"style":"q1","text":""},{"style":"v","text":"Buur day am juróom benn fukki lingeer"},{"style":"q1","text":"ak juróom ñett fukki jongama"},{"style":"q1","text":"ak jeeg ju dul jeex."},{"style":"q1","text":""},{"style":"v","text":"Waaye sama nenne kenn la, matal ma sëkk,"},{"style":"q1","text":"yaayam kennal ko,"},{"style":"q1","text":"muy ngëneelu biiru yaayam."},{"style":"q1","text":"Janq ji gis ko, di ko jëwe mbégteem,"},{"style":"q1","text":"lingeeri buur aki jongamaam di ko kañ."},{"style":"q1","text":""},{"style":"v","text":"Ña nga naa: «Ndaw sii ku mu?"},{"style":"q1","text":"Bu nee xiféet, nga ne fajar a xar,"},{"style":"q1","text":"rafet ni leer gu ndaw,"},{"style":"q1","text":"yànj ni jant bi,"},{"style":"q1","text":"yéeme ni gàngoori biddiiw!»"},{"style":"q1","text":""},{"style":"v","text":"Damaa wàcc ba ca toolub saal ya,"},{"style":"q1","text":"xooli cax mu yees mi ci xur wi,"},{"style":"q1","text":"bu reseñ ji jebbee,"},{"style":"q1","text":"mbaa gërënaat ji tóor, ma gis."},{"style":"q1","text":""},{"style":"v","text":"Damaa ràkkaaju bay lox,"},{"style":"q1","text":"mel ni ku war watiiru buur\\f + \\fr 6.12 \\ft Li ñu wax fii ci làkku ebrë am na werante.\\f*."}]