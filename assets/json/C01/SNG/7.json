[{"style":"sp","verse":"","text":"Janqi Yerusalem"},{"style":"q1","verse":"","text":""},{"style":"v","verse":"1","text":"Dikkal, janqu waa Sulam bee, dikkal;"},{"style":"q1","verse":"","text":"dikkal a dikk, nu niir la."},{"style":"sp","verse":"","text":"Waa ji"},{"style":"q1","verse":"","text":"Moo, lu ngeen di seetaane janqub waa Sulam bi"},{"style":"q1","verse":"","text":"ni kuy fecc galanu Ñaari dali xare?"},{"style":"q1","verse":"","text":""},{"style":"v","verse":"2","text":"Janqoo, lingeer sama,"},{"style":"q1","verse":"","text":"sa tànk yee ka jekk ci sa dàll yi,"},{"style":"q1","verse":"","text":"sa mooco yi mërgalu niy jaaro"},{"style":"q1","verse":"","text":"yu ndaanaanu tëgg yatte loxoom."},{"style":"q1","verse":"","text":""},{"style":"v","verse":"3","text":"Sa jumbax bi di kaas bu mërgalu,"},{"style":"q1","verse":"","text":"yàlla bumu ñàkk biiñu njafaan!"},{"style":"q1","verse":"","text":"Sa biir bi di jalu pepp"},{"style":"q1","verse":"","text":"mu ay tóor-tóor ñag."},{"style":"q1","verse":"","text":""},{"style":"v","verse":"4","text":"Sa ween yi ni ñaari tef,"},{"style":"q1","verse":"","text":"mbaa seexi kéwél."},{"style":"q1","verse":"","text":""},{"style":"v","verse":"5","text":"Sa loos wi, coleet, rattax, ni tatay bëñi ñey;"},{"style":"q1","verse":"","text":"say gët di lerxat ni déegi Esbon"},{"style":"q1","verse":"","text":"ya feggook buntu Bat Rabim."},{"style":"q1","verse":"","text":"Sa bakkan bi jub xocc ni tatay Libaŋ"},{"style":"q1","verse":"","text":"ja tiim Damaas."},{"style":"q1","verse":"","text":""},{"style":"v","verse":"6","text":"Sa bopp siggi ni tundu Karmel,"},{"style":"q1","verse":"","text":"njañ liy nes-nesi ni sooyu buur,"},{"style":"q1","verse":"","text":"létt yay fëy-fëyi, ba laaw buur."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Rafet, sopploo!"},{"style":"q1","verse":"","text":"Soppee, bànneex nga!"},{"style":"q1","verse":"","text":""},{"style":"v","verse":"8","text":"Sa taxawaay bii garabu tàndarma la,"},{"style":"q1","verse":"","text":"sa ween yi di cëggi doom ya."},{"style":"q1","verse":"","text":""},{"style":"v","verse":"9","text":"Ma ne, maay yéeg tàndarma gi,"},{"style":"q1","verse":"","text":"ŋëb doom yi."},{"style":"q1","verse":"","text":"Yal na say ween di sama cëggi reseñ,"},{"style":"q1","verse":"","text":"sag noo jox ma doom yu xeeñ,"},{"style":"q1","verse":"","text":""},{"style":"v","verse":"10","text":"sa gémmiñ di xelli ngëneelu biiñ."},{"style":"sp","verse":"","text":"Ndaw si"},{"style":"q1","verse":"","text":"Na walal sama nijaay,"},{"style":"q1","verse":"","text":"tuurul ñiy nelaw."},{"style":"q1","verse":"","text":""},{"style":"v","verse":"11","text":"Man, nijaay a moom,"},{"style":"q1","verse":"","text":"te maay nammeelam."},{"style":"s1","verse":"","text":"Ayca ca tool ba"},{"style":"sp","verse":"","text":"Ndaw si"},{"style":"q1","verse":"","text":""},{"style":"v","verse":"12","text":"Nijaay, ayca nu dem tool ba,"},{"style":"q1","verse":"","text":"fanaani ca tóor-tóori fuddën ya\\f + \\fr 7.12 \\ft Mbaa: \\fqa ca dëkk yu ndaw ya.\\f*."},{"style":"q1","verse":"","text":""},{"style":"v","verse":"13","text":"Nan teela xëyi ca tóokëri reseñ ya,"},{"style":"q1","verse":"","text":"bu reseñ ji jebbee,"},{"style":"q1","verse":"","text":"mbaa tóor-tóor yi focci,"},{"style":"q1","verse":"","text":"mbaa gërënaat ji tóor, nu gis."},{"style":"q1","verse":"","text":"Fa laa lay jébbale mbëggeel."},{"style":"q1","verse":"","text":""},{"style":"v","verse":"14","text":"Tóor-tóor yu xeeñ\\f + \\fr 7.14 \\fk tóor-tóor yu xeeñ \\ft yi, màndaragoor la ci làkku ebrë. Ñu yaakaar ne, day may góor doole tey giiral jigéen.\\f* yaa ngi gilli,"},{"style":"q1","verse":"","text":"lépp luy doom yu neex aje sunu bunt néeg,"},{"style":"q1","verse":"","text":"yu yees yaak ya woon,"},{"style":"q1","verse":"","text":"ma boole dencal la, nijaay."}]