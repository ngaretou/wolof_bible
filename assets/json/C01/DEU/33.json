[{"style":"s1","verse":"","text":"Musaa ñaanal na bànni Israayil"},{"style":"p","verse":"","text":""},{"style":"v","verse":"1","text":"Ñaan gii nag la Musaa, góoru Yàlla ga ñaanaloon \\w bànni Israayil|bànni Israayil:\\w*, bala moo nelaw."},{"style":"q1","verse":"","text":""},{"style":"v","verse":"2","text":"Da ne:"},{"style":"q1","verse":"","text":"«Aji Sax ji Sinayi la bawoo,"},{"style":"q1","verse":"","text":"fenkale leen fa Seyir,"},{"style":"q1","verse":"","text":"naajali leen fa tundu Paran,"},{"style":"q1","verse":"","text":"ànd ak ndiiraani ñu \\w sell|sell:\\w* ña,"},{"style":"q1","verse":"","text":"ndijooram ba indil leen melax."},{"style":"q1","verse":"","text":""},{"style":"v","verse":"3","text":"Yaw kay yaa sopp xeet yi,"},{"style":"q1","verse":"","text":"sa ñu sell ñépp nga téyee say loxo,"},{"style":"q1","verse":"","text":"te ñoo topp say tànk,"},{"style":"q1","verse":"","text":"di taataan say tegtal."},{"style":"q1","verse":"","text":""},{"style":"v","verse":"4","text":"Aw yoon la nu Musaa dénk,"},{"style":"q1","verse":"","text":"muy jagleb péncum Yanqóoba."},{"style":"q1","verse":"","text":""},{"style":"v","verse":"5","text":"Yesurun\\f + \\fr 33.5 \\fk Yesurun: \\ft tur wii ak Yanqóoba itam dees na ko woowe Israayil.\\f* am na buur,"},{"style":"q1","verse":"","text":"kera ba njiiti askan wa dajee,"},{"style":"q1","verse":"","text":"ba giiri Israayil bokk teew."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"«Yal na Ruben dund, baña raaf,"},{"style":"q1","verse":"","text":"yàlla buy nitam néew.»"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Lii nag moo ñeel Yuda. Mu ne:"},{"style":"q1","verse":"","text":"«Éy Aji Sax ji déggal yuuxi Yuda"},{"style":"q1","verse":"","text":"te yóbbu ko ciy bokkam."},{"style":"q1","verse":"","text":"Mooy jànkoontee dooley boppam,"},{"style":"q1","verse":"","text":"waaye yaa koy wallu ciy noonam.»"},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"Lewi la wax ne ko:"},{"style":"q1","verse":"","text":"«Sa Tumim ak sa \\w Urim|Urim ak Tumim:\\w*, jumtukaayi tegtal ya,"},{"style":"q1","verse":"","text":"ñeel na góor gay sa wóllëre,"},{"style":"q1","verse":"","text":"yaa ko nattoo ca Maasa,"},{"style":"q1","verse":"","text":"joteek moom ca ndoxum Meriba."},{"style":"q1","verse":"","text":""},{"style":"v","verse":"9","text":"Kee ne ndey ak baay:"},{"style":"q1","verse":"","text":"“Gisuma leen,”"},{"style":"q1","verse":"","text":"ay doomi ndeyam, ràññeewu leen,"},{"style":"q1","verse":"","text":"te doomam, xamu ko."},{"style":"q1","verse":"","text":"Xanaa di sàmm say wax,"},{"style":"q1","verse":"","text":"di sàmm sa \\w kóllëre|kóllëre g-:\\w*."},{"style":"q1","verse":"","text":""},{"style":"v","verse":"10","text":"\\w Leween|Leween b-:\\w* ñeey xamal askanu Yanqóoba say àtte,"},{"style":"q1","verse":"","text":"di won Israayil gii saw yoon."},{"style":"q1","verse":"","text":"Ñooy taal \\w cuuraay|cuuraay l-:\\w* fi sa kanam,"},{"style":"q1","verse":"","text":"di teg saraxi dóomal ci sab \\w sarxalukaay|sarxalukaay b-:\\w*."},{"style":"q1","verse":"","text":""},{"style":"v","verse":"11","text":"Éy Aji Sax ji barkeelal dooley gii giir,"},{"style":"q1","verse":"","text":"te bége aw ñaqam."},{"style":"q1","verse":"","text":"Dammal ndiggal ña koy jógal,"},{"style":"q1","verse":"","text":"ba ay bañam duñu jógati.»"},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Beñamin la wax, ne ko:"},{"style":"q1","verse":"","text":"«Soppeb Aji Sax jaa ngi,"},{"style":"q1","verse":"","text":"keey dëkke xel mu dal fi wetam,"},{"style":"q1","verse":"","text":"mu di ko yiir bésoo bés,"},{"style":"q1","verse":"","text":"te diggantey waggam la dëkke.»"},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Yuusufa la wax, ne ko:"},{"style":"q1","verse":"","text":"«Yal na barkeb Aji Sax ji ñeel suufam,"},{"style":"q1","verse":"","text":"bawoo ca xéewali asamaan, dib lay,"},{"style":"q1","verse":"","text":"ak ndox mu lal xóotey suuf,"},{"style":"q1","verse":"","text":""},{"style":"v","verse":"14","text":"ak xéewali meññeef mu jant ñoral,"},{"style":"q1","verse":"","text":"ak tànnéefi gàncax yiy sax ci weeram."},{"style":"q1","verse":"","text":""},{"style":"v","verse":"15","text":"Na barke bawoo fa kawtey tundi cosaan yu mag ya,"},{"style":"q1","verse":"","text":"ak xéewali tundi cosaan yu ndaw ya,"},{"style":"q1","verse":"","text":""},{"style":"v","verse":"16","text":"ak xéewali suuf ak la ko fees,"},{"style":"q1","verse":"","text":"ànd ak yiwu ka màkkaanoo ngarab sa doon tàkk,"},{"style":"q1","verse":"","text":"te wàccandoo ci kaw boppu Yuusufa,"},{"style":"q1","verse":"","text":"ak kaaŋi bokkam yay séddooy Aji Sax ji."},{"style":"q1","verse":"","text":""},{"style":"v","verse":"17","text":"Taawub yëkk la, daraja mooy boroom,"},{"style":"q1","verse":"","text":"béjjén ya, béjjéni nagu àll la,"},{"style":"q1","verse":"","text":"ca lay butteendoo xeet yépp,"},{"style":"q1","verse":"","text":"ba ca cati àddina."},{"style":"q1","verse":"","text":"Ñooñooy junniy junniy nit ca giirug Efrayim,"},{"style":"q1","verse":"","text":"ak junni ca giirug Manase.»"},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Sabulon la wax ne ko:"},{"style":"q1","verse":"","text":"«Yaw Sabulon, bégeel say génn ci ittey jula."},{"style":"q1","verse":"","text":"Isaakar yaw, bégeel sa biir xayma."},{"style":"q1","verse":"","text":""},{"style":"v","verse":"19","text":"Xeet yi la ñooñu di woo ca tund wa,"},{"style":"q1","verse":"","text":"te fa lañuy sarxee sarax yi war,"},{"style":"q1","verse":"","text":"koomu géej, ca lañuy nàmpe,"},{"style":"q1","verse":"","text":"booleek kumpay mbell yu làqu biir suuf.»"},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Gàdd la wax ne ko:"},{"style":"q1","verse":"","text":"«Barke ñeel na ku yaatal Gàdd."},{"style":"q1","verse":"","text":"Ni gaynde la goore,"},{"style":"q1","verse":"","text":"te mooy xotat përëg akum kaaŋ."},{"style":"q1","verse":"","text":""},{"style":"v","verse":"21","text":"Moo xool cér ba njëkka lew, jagoo ko,"},{"style":"q1","verse":"","text":"nde fa la wàllu njiit di xaar boroom."},{"style":"q1","verse":"","text":"Moo fekksi njiiti askan wi,"},{"style":"q1","verse":"","text":"moo doxal yoonu Aji Sax ji"},{"style":"q1","verse":"","text":"aki dogalam fi Israayil.»"},{"style":"b","verse":"","text":""},{"style":"q1","verse":"","text":""},{"style":"v","verse":"22","text":"Dan la wax ne ko:"},{"style":"q1","verse":"","text":"«Dan gaynde gu mat la,"},{"style":"q1","verse":"","text":"mooy tëbe fa diiwaanu Basan.»"},{"style":"b","verse":"","text":""},{"style":"q1","verse":"","text":""},{"style":"v","verse":"23","text":"Neftali la wax ne ko:"},{"style":"q1","verse":"","text":"«Neftalee ne xéew aku yiw,"},{"style":"q1","verse":"","text":"fees ak barkey Aji Sax ji,"},{"style":"q1","verse":"","text":"te sowu ba bëj-saalum lay nangu.»"},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"Aser la wax ne ko:"},{"style":"q1","verse":"","text":"«Yal na Aser gëna barkeel ci doom yi,"},{"style":"q1","verse":"","text":"ay bokkam baaxe ko,"},{"style":"q1","verse":"","text":"tànk yay xuuse ag diw."},{"style":"q1","verse":"","text":""},{"style":"v","verse":"25","text":"Weñ ak xànjar la say xomb di doon,"},{"style":"q1","verse":"","text":"sa kàttan ànd ak saw fan."},{"style":"b","verse":"","text":""},{"style":"q1","verse":"","text":""},{"style":"v","verse":"26","text":"«Kenn du Yàllay Yesurun!"},{"style":"q1","verse":"","text":"Keey war asamaan, wallusi leen,"},{"style":"q1","verse":"","text":"war ay niir, ànd ak darajaam."},{"style":"q1","verse":"","text":""},{"style":"v","verse":"27","text":"Yàlla ji sax fàww moo dib rawtu,"},{"style":"q1","verse":"","text":"përëgam bi sax dàkk di cëslaay,"},{"style":"q1","verse":"","text":"moo la dàqal ab noon"},{"style":"q1","verse":"","text":"ne la: “Jekkalil!”"},{"style":"q1","verse":"","text":""},{"style":"v","verse":"28","text":"Israayil a ngi dëkke xel mu dal,"},{"style":"q1","verse":"","text":"walu Yanqóoba mee fegu,"},{"style":"q1","verse":"","text":"di wale réewum pepp ak biiñ bu bees,"},{"style":"q1","verse":"","text":"asamaan it di ko wàcceel ab layam."},{"style":"q1","verse":"","text":""},{"style":"v","verse":"29","text":"Ndokkalee Israayil, ana ku mel ni yeen,"},{"style":"q1","verse":"","text":"askan wu Aji Sax jiy wallu,"},{"style":"q1","verse":"","text":"di seen kiiraay, di seen ndimbal,"},{"style":"q1","verse":"","text":"di saamar bi leen di sagal?"},{"style":"q1","verse":"","text":"Seeni noon ay lox ci seen kanam,"},{"style":"q1","verse":"","text":"te yeen, fa seen kawte ya ngeen di daagoo.»"}]