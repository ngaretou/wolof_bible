[{"style":"s1","text":"Musaa ñaanal na bànni Israayil"},{"style":"p","text":""},{"style":"v","text":"Ñaan gii nag la Musaa, góoru Yàlla ga ñaanaloon \\w bànni Israayil|bànni Israayil:\\w*, bala moo nelaw."},{"style":"q1","text":""},{"style":"v","text":"Da ne:"},{"style":"q1","text":"«Aji Sax ji Sinayi la bawoo,"},{"style":"q1","text":"fenkale leen fa Seyir,"},{"style":"q1","text":"naajali leen fa tundu Paran,"},{"style":"q1","text":"ànd ak ndiiraani ñu \\w sell|sell:\\w* ña,"},{"style":"q1","text":"ndijooram ba indil leen melax."},{"style":"q1","text":""},{"style":"v","text":"Yaw kay yaa sopp xeet yi,"},{"style":"q1","text":"sa ñu sell ñépp nga téyee say loxo,"},{"style":"q1","text":"te ñoo topp say tànk,"},{"style":"q1","text":"di taataan say tegtal."},{"style":"q1","text":""},{"style":"v","text":"Aw yoon la nu Musaa dénk,"},{"style":"q1","text":"muy jagleb péncum Yanqóoba."},{"style":"q1","text":""},{"style":"v","text":"Yesurun\\f + \\fr 33.5 \\fk Yesurun: \\ft tur wii ak Yanqóoba itam dees na ko woowe Israayil.\\f* am na buur,"},{"style":"q1","text":"kera ba njiiti askan wa dajee,"},{"style":"q1","text":"ba giiri Israayil bokk teew."},{"style":"b","text":""},{"style":"q1","text":""},{"style":"v","text":"«Yal na Ruben dund, baña raaf,"},{"style":"q1","text":"yàlla buy nitam néew.»"},{"style":"b","text":""},{"style":"q1","text":""},{"style":"v","text":"Lii nag moo ñeel Yuda. Mu ne:"},{"style":"q1","text":"«Éy Aji Sax ji déggal yuuxi Yuda"},{"style":"q1","text":"te yóbbu ko ciy bokkam."},{"style":"q1","text":"Mooy jànkoontee dooley boppam,"},{"style":"q1","text":"waaye yaa koy wallu ciy noonam.»"},{"style":"b","text":""},{"style":"q1","text":""},{"style":"v","text":"Lewi la wax ne ko:"},{"style":"q1","text":"«Sa Tumim ak sa \\w Urim|Urim ak Tumim:\\w*, jumtukaayi tegtal ya,"},{"style":"q1","text":"ñeel na góor gay sa wóllëre,"},{"style":"q1","text":"yaa ko nattoo ca Maasa,"},{"style":"q1","text":"joteek moom ca ndoxum Meriba."},{"style":"q1","text":""},{"style":"v","text":"Kee ne ndey ak baay:"},{"style":"q1","text":"“Gisuma leen,”"},{"style":"q1","text":"ay doomi ndeyam, ràññeewu leen,"},{"style":"q1","text":"te doomam, xamu ko."},{"style":"q1","text":"Xanaa di sàmm say wax,"},{"style":"q1","text":"di sàmm sa \\w kóllëre|kóllëre g-:\\w*."},{"style":"q1","text":""},{"style":"v","text":"\\w Leween|Leween b-:\\w* ñeey xamal askanu Yanqóoba say àtte,"},{"style":"q1","text":"di won Israayil gii saw yoon."},{"style":"q1","text":"Ñooy taal \\w cuuraay|cuuraay l-:\\w* fi sa kanam,"},{"style":"q1","text":"di teg saraxi dóomal ci sab \\w sarxalukaay|sarxalukaay b-:\\w*."},{"style":"q1","text":""},{"style":"v","text":"Éy Aji Sax ji barkeelal dooley gii giir,"},{"style":"q1","text":"te bége aw ñaqam."},{"style":"q1","text":"Dammal ndiggal ña koy jógal,"},{"style":"q1","text":"ba ay bañam duñu jógati.»"},{"style":"b","text":""},{"style":"q1","text":""},{"style":"v","text":"Beñamin la wax, ne ko:"},{"style":"q1","text":"«Soppeb Aji Sax jaa ngi,"},{"style":"q1","text":"keey dëkke xel mu dal fi wetam,"},{"style":"q1","text":"mu di ko yiir bésoo bés,"},{"style":"q1","text":"te diggantey waggam la dëkke.»"},{"style":"b","text":""},{"style":"q1","text":""},{"style":"v","text":"Yuusufa la wax, ne ko:"},{"style":"q1","text":"«Yal na barkeb Aji Sax ji ñeel suufam,"},{"style":"q1","text":"bawoo ca xéewali asamaan, dib lay,"},{"style":"q1","text":"ak ndox mu lal xóotey suuf,"},{"style":"q1","text":""},{"style":"v","text":"ak xéewali meññeef mu jant ñoral,"},{"style":"q1","text":"ak tànnéefi gàncax yiy sax ci weeram."},{"style":"q1","text":""},{"style":"v","text":"Na barke bawoo fa kawtey tundi cosaan yu mag ya,"},{"style":"q1","text":"ak xéewali tundi cosaan yu ndaw ya,"},{"style":"q1","text":""},{"style":"v","text":"ak xéewali suuf ak la ko fees,"},{"style":"q1","text":"ànd ak yiwu ka màkkaanoo ngarab sa doon tàkk,"},{"style":"q1","text":"te wàccandoo ci kaw boppu Yuusufa,"},{"style":"q1","text":"ak kaaŋi bokkam yay séddooy Aji Sax ji."},{"style":"q1","text":""},{"style":"v","text":"Taawub yëkk la, daraja mooy boroom,"},{"style":"q1","text":"béjjén ya, béjjéni nagu àll la,"},{"style":"q1","text":"ca lay butteendoo xeet yépp,"},{"style":"q1","text":"ba ca cati àddina."},{"style":"q1","text":"Ñooñooy junniy junniy nit ca giirug Efrayim,"},{"style":"q1","text":"ak junni ca giirug Manase.»"},{"style":"b","text":""},{"style":"q1","text":""},{"style":"v","text":"Sabulon la wax ne ko:"},{"style":"q1","text":"«Yaw Sabulon, bégeel say génn ci ittey jula."},{"style":"q1","text":"Isaakar yaw, bégeel sa biir xayma."},{"style":"q1","text":""},{"style":"v","text":"Xeet yi la ñooñu di woo ca tund wa,"},{"style":"q1","text":"te fa lañuy sarxee sarax yi war,"},{"style":"q1","text":"koomu géej, ca lañuy nàmpe,"},{"style":"q1","text":"booleek kumpay mbell yu làqu biir suuf.»"},{"style":"b","text":""},{"style":"q1","text":""},{"style":"v","text":"Gàdd la wax ne ko:"},{"style":"q1","text":"«Barke ñeel na ku yaatal Gàdd."},{"style":"q1","text":"Ni gaynde la goore,"},{"style":"q1","text":"te mooy xotat përëg akum kaaŋ."},{"style":"q1","text":""},{"style":"v","text":"Moo xool cér ba njëkka lew, jagoo ko,"},{"style":"q1","text":"nde fa la wàllu njiit di xaar boroom."},{"style":"q1","text":"Moo fekksi njiiti askan wi,"},{"style":"q1","text":"moo doxal yoonu Aji Sax ji"},{"style":"q1","text":"aki dogalam fi Israayil.»"},{"style":"b","text":""},{"style":"q1","text":""},{"style":"v","text":"Dan la wax ne ko:"},{"style":"q1","text":"«Dan gaynde gu mat la,"},{"style":"q1","text":"mooy tëbe fa diiwaanu Basan.»"},{"style":"b","text":""},{"style":"q1","text":""},{"style":"v","text":"Neftali la wax ne ko:"},{"style":"q1","text":"«Neftalee ne xéew aku yiw,"},{"style":"q1","text":"fees ak barkey Aji Sax ji,"},{"style":"q1","text":"te sowu ba bëj-saalum lay nangu.»"},{"style":"b","text":""},{"style":"q1","text":""},{"style":"v","text":"Aser la wax ne ko:"},{"style":"q1","text":"«Yal na Aser gëna barkeel ci doom yi,"},{"style":"q1","text":"ay bokkam baaxe ko,"},{"style":"q1","text":"tànk yay xuuse ag diw."},{"style":"q1","text":""},{"style":"v","text":"Weñ ak xànjar la say xomb di doon,"},{"style":"q1","text":"sa kàttan ànd ak saw fan."},{"style":"b","text":""},{"style":"q1","text":""},{"style":"v","text":"«Kenn du Yàllay Yesurun!"},{"style":"q1","text":"Keey war asamaan, wallusi leen,"},{"style":"q1","text":"war ay niir, ànd ak darajaam."},{"style":"q1","text":""},{"style":"v","text":"Yàlla ji sax fàww moo dib rawtu,"},{"style":"q1","text":"përëgam bi sax dàkk di cëslaay,"},{"style":"q1","text":"moo la dàqal ab noon"},{"style":"q1","text":"ne la: “Jekkalil!”"},{"style":"q1","text":""},{"style":"v","text":"Israayil a ngi dëkke xel mu dal,"},{"style":"q1","text":"walu Yanqóoba mee fegu,"},{"style":"q1","text":"di wale réewum pepp ak biiñ bu bees,"},{"style":"q1","text":"asamaan it di ko wàcceel ab layam."},{"style":"q1","text":""},{"style":"v","text":"Ndokkalee Israayil, ana ku mel ni yeen,"},{"style":"q1","text":"askan wu Aji Sax jiy wallu,"},{"style":"q1","text":"di seen kiiraay, di seen ndimbal,"},{"style":"q1","text":"di saamar bi leen di sagal?"},{"style":"q1","text":"Seeni noon ay lox ci seen kanam,"},{"style":"q1","text":"te yeen, fa seen kawte ya ngeen di daagoo.»"}]