[{"style":"s1","text":"Jamono, Yàlla"},{"style":"q1","text":""},{"style":"v","text":"Lu nekk ak jotam,"},{"style":"q1","text":"jot gu nekk ak la ca war fi jant bi tiim."},{"style":"q1","text":""},{"style":"v","text":"Day jot nga juddu, mu jot nga dee;"},{"style":"q1","text":"mu jot nga jëmbat, mu jot nga buddi."},{"style":"q1","text":""},{"style":"v","text":"Mu jot nga rey, mu jot nga faj;"},{"style":"q1","text":"mu jot nga toj, mu jot nga tabax."},{"style":"q1","text":""},{"style":"v","text":"Mu jot nga jooy, mu jot nga ree;"},{"style":"q1","text":"mu jot nga ñaawlu, mu jot nga dukkat."},{"style":"q1","text":""},{"style":"v","text":"Day jot nga sànniy doj, mu jot nga dajale;"},{"style":"q1","text":"mu jot nga fóon, mu jot nga baña fóon."},{"style":"q1","text":""},{"style":"v","text":"Mu jot nga sàkku, mu jot nga ñàkk;"},{"style":"q1","text":"mu jot nga sàmm, mu jot nga xalab."},{"style":"q1","text":""},{"style":"v","text":"Mu jot nga xar, mu jot nga gaar;"},{"style":"q1","text":"mu jot nga selaw, mu jot nga wax."},{"style":"q1","text":""},{"style":"v","text":"Mu jot nga sopp, mu jot nga jéppi;"},{"style":"q1","text":"mu jot nga xare, mu jot nga jàmmoo."},{"style":"b","text":""},{"style":"q1","text":""},{"style":"v","text":"Ana lu liggéeykat biy jariñoo ciw ñaqam?"},{"style":"q1","text":""},{"style":"v","text":"Gis naa ne sas la bu Yàlla sase,"},{"style":"q1","text":"nu war koo sasoo."},{"style":"q1","text":""},{"style":"v","text":"Lépp la Yàlla def,"},{"style":"q1","text":"ba bu jotee rafet."},{"style":"q1","text":"Moo may nit muy njort ëllëg,"},{"style":"q1","text":"te taxul mu mana ràññee jëf ji Yàlla jëf,"},{"style":"q1","text":"njàlbéen ba muj ga."},{"style":"q1","text":""},{"style":"v","text":"Ma gis ne nit amul lu gën"},{"style":"q1","text":"bànneex ak jàmmi bakkan cig dundam,"},{"style":"q1","text":""},{"style":"v","text":"te nitoo nit, su dee lekk aka naan,"},{"style":"q1","text":"di ñaq, jariñoo,"},{"style":"q1","text":"loolu mayu Yàllaa."},{"style":"q1","text":""},{"style":"v","text":"Ma xam ne lu Yàlla def,"},{"style":"q1","text":"loola day sax ba fàww."},{"style":"q1","text":"Deesu ci yokk, mbaa di wàññi dara;"},{"style":"q1","text":"Yàllaa ko def, ngir nit di ko wormaal."},{"style":"q1","text":""},{"style":"v","text":"Lu ay tey, ayoon na,"},{"style":"q1","text":"lu ay ëllëg it ayoon na."},{"style":"q1","text":"Yàllaay namma indi la woon."},{"style":"s1","text":"Yaakaar feyul boroom"},{"style":"q1","text":""},{"style":"v","text":"Ma dellu gis fi kaw suuf ne:"},{"style":"q1","text":"«Fu yoon moom, fa la njubadi ne,"},{"style":"q1","text":"fa njub moom it, fa la njubadi ne.»"},{"style":"q1","text":""},{"style":"v","text":"Saam xel ne ma:"},{"style":"q1","text":"«Ku jub ak ku bon la Yàlla di boole àtte,"},{"style":"q1","text":"ngir mbir mu ne ak jëf ju ne ak bésam.»"},{"style":"q1","text":""},{"style":"v","text":"Saam xel neeti ma:"},{"style":"q1","text":"«Nun doom aadama, Yàllaa nuy nattu,"},{"style":"q1","text":"nu gis ne ay mala doŋŋ lanu.»"},{"style":"q1","text":""},{"style":"v","text":"Dogalu doom aadama ji"},{"style":"q1","text":"ak dogalu mala mi,"},{"style":"q1","text":"benn dogal bee;"},{"style":"q1","text":"ni kii di deewe la kee di deewe,"},{"style":"q1","text":"genn noo gee, nu bokk ko."},{"style":"q1","text":"Lu nit ëpplee mala, neen na,"},{"style":"q1","text":"ñoom ñépp, cóolóoli neen."},{"style":"q1","text":""},{"style":"v","text":"Ñoom ñépp a bokk jëm benn béreb ba,"},{"style":"q1","text":"bokk jóge pëndub suuf,"},{"style":"q1","text":"bokk dellu suuf."},{"style":"q1","text":""},{"style":"v","text":"Ana ku mu wóor ne"},{"style":"q1","text":"bakkanu nit day yéeg asamaan,"},{"style":"q1","text":"bakkanu mala tàbbi suuf?"},{"style":"q1","text":""},{"style":"v","text":"Ma gis nag ne nit amul lu gën"},{"style":"q1","text":"di bànneexoo ñaqam, loolooy wàllam."},{"style":"q1","text":"Ana ku koy xamal gannaawam?"}]