[{"style":"s1","text":"Bànneexu neen doyul"},{"style":"q1","text":""},{"style":"v","text":"Saam xel da ne:"},{"style":"q1","text":"«Xaaral rekk, ma natt bànneex,"},{"style":"q1","text":"ñam lu neex ba xam.»"},{"style":"q1","text":"Ndeke loolu it, cóolóoli neen."},{"style":"q1","text":""},{"style":"v","text":"Ma ne: «Reetaan ag nitoodi la;"},{"style":"q1","text":"te mbégte lu muy jariñ?»"},{"style":"q1","text":""},{"style":"v","text":"Saam xel ne ma, ma naan biiñ boog, bégloo,"},{"style":"q1","text":"ba mel nib dof,"},{"style":"q1","text":"tey ànd ak sama xel,"},{"style":"q1","text":"ba gis lu ci baax,"},{"style":"q1","text":"ba doom aadama di ko def,"},{"style":"q1","text":"giiru dundam fi ko jant bi tiim."},{"style":"b","text":""},{"style":"q1","text":""},{"style":"v","text":"Damaa liggéey lu réy."},{"style":"q1","text":"Tabaxlu naa samay kër,"},{"style":"q1","text":"jëmbat sama toolub reseñ."},{"style":"q1","text":""},{"style":"v","text":"Ma sàkki tóokër aki tool,"},{"style":"q1","text":"jëmbat ca garab yuy meññ lu ne,"},{"style":"q1","text":""},{"style":"v","text":"sàkklu samay déeg,"},{"style":"q1","text":"di ko suuxate, garab ya naat."},{"style":"q1","text":""},{"style":"v","text":"Ma jëndi jaam, góor ak jigéen;"},{"style":"q1","text":"ñu ami doom ci kër gi."},{"style":"q1","text":"Ma am jur gu ne gàññ, gu gudd ak gu gàtt,"},{"style":"q1","text":"ba ëpple ku ma jiitu ci Yerusalem."},{"style":"q1","text":""},{"style":"v","text":"Ma dajale sama xaalis ak sama wurus,"},{"style":"q1","text":"moom alali buur yeek diiwaan yi ma yilif,"},{"style":"q1","text":"tabb samay woykat, góor ak jigéen,"},{"style":"q1","text":"boole ci bànneex bi ci jabari jabar."},{"style":"q1","text":""},{"style":"v","text":"Ma am doole, yokku,"},{"style":"q1","text":"ba sut ku ma jiitu ci Yerusalem,"},{"style":"q1","text":"te teewul may jëfe xel."},{"style":"q1","text":""},{"style":"v","text":"Lépp lu saay gët masaa xemmem,"},{"style":"q1","text":"xañuma ko sama xol."},{"style":"q1","text":"Bañaluma sama bopp benn bànneex,"},{"style":"q1","text":"xanaa di bége lu ma liggéey,"},{"style":"q1","text":"yooloo ko la ma liggéey."},{"style":"q1","text":""},{"style":"v","text":"Ma xoolaatal sama bopp"},{"style":"q1","text":"lépp lu ma sottal,"},{"style":"q1","text":"doñ-doñi ko, ba sottal,"},{"style":"q1","text":"ndeke lépp, cóolóoli neen ak nappum ngelaw."},{"style":"q1","text":"Nit gisul njariñ ci kaw suuf."},{"style":"s1","text":"Rafet xel fanqul dee"},{"style":"q1","text":""},{"style":"v","text":"Ma geesu xoolaat xel mu rafet,"},{"style":"q1","text":"xool ag nitoodi akug ndof."},{"style":"q1","text":"Ana ku may wuutuji ci nguur gi,"},{"style":"q1","text":"lu muy def lu moy lu ñu daan def?"},{"style":"q1","text":""},{"style":"v","text":"Ma gis ne ni leer ëppe lëndëm njariñ,"},{"style":"q1","text":"ni la xel mu rafet ëppe ndof njariñ."},{"style":"q1","text":""},{"style":"v","text":"Ku xelu day xool fa muy jaare,"},{"style":"q1","text":"dof biy tëñëx-tëñëxi cig lëndëm."},{"style":"q1","text":"Ma ne moona ñoom ñaar a bokk dogal moos."},{"style":"q1","text":""},{"style":"v","text":"Ma xalaataat, saam xel ne ma:"},{"style":"q1","text":"«Dof bi noonu, man it noonu;"},{"style":"q1","text":"ana lu may xeloo xelu doye?»"},{"style":"q1","text":"Saam xel ne ma loolu it, cóolóoli neen."},{"style":"q1","text":""},{"style":"v","text":"Ku xelook ku dof, du yàgg ñu fàtte la;"},{"style":"q1","text":"ay bés yu néew, ñu fàtte lépp."},{"style":"q1","text":"Acam! Dof, dee; rafet xel, dee."},{"style":"b","text":""},{"style":"q1","text":""},{"style":"v","text":"Ma far bañ àddina."},{"style":"q1","text":"Ndaw naqar ci jëfi kaw suuf,"},{"style":"q1","text":"te lépp di cóolóoli neen ak nappum ngelaw!"},{"style":"q1","text":""},{"style":"v","text":"Sama doñ-doñ ji fi kaw dun bi génnliku na ma,"},{"style":"q1","text":"dama koy wacce ka may wuutuji rekk,"},{"style":"q1","text":""},{"style":"v","text":"xameesul ku xeloom ku nitoodi lay doon,"},{"style":"q1","text":"mooy moom lu ma doon doñ-doñi,"},{"style":"q1","text":"te sama manoore manaloon ma ko fi kaw dun bi."},{"style":"q1","text":"Loolu it, cóolóoli neen."},{"style":"q1","text":""},{"style":"v","text":"Sama xol a jeex ci doñ-doñ ju ma doñ-doñi fi kaw dun bi."},{"style":"q1","text":""},{"style":"v","text":"Nit a ngi doñ-doñee xel, xam-xam ak manoore,"},{"style":"q1","text":"te ku doñ-doñiwuloon lay wacce alalam."},{"style":"q1","text":"Loolu it, cóolóoli neen ak naqar wu réy."},{"style":"b","text":""},{"style":"q1","text":""},{"style":"v","text":"Ma ne ana lu nit di jariñoo"},{"style":"q1","text":"ci doñ-doñ ak xalaatu xol yi muy doñ-doñaale fi kaw dun bi?"},{"style":"q1","text":""},{"style":"v","text":"Ndegam day yendoo tiis ak naqaru tës-tës,"},{"style":"q1","text":"ba far fanaanoo xel mu dalul."},{"style":"q1","text":"Loolu it, cóolóoli neen."},{"style":"ms","text":"Njariñ, fa Yàlla"},{"style":"mr","text":"(Saar 2.24---12.8)"},{"style":"s1","text":"Jàmm, fa Yàlla"},{"style":"q1","text":""},{"style":"v","text":"Kon nit amul lu gën di lekk aka naan,"},{"style":"q1","text":"di bànneexoo ñaqam."},{"style":"q1","text":"Ma gis ne loolu it Yàllaa koy maye."},{"style":"q1","text":""},{"style":"v","text":"Ana kuy lekk aka bànneexu, te du Yàlla?"},{"style":"q1","text":""},{"style":"v","text":"Yàlla de, ku mu gërëm,"},{"style":"q1","text":"xelal ko, xamal ko, bégal ko;"},{"style":"q1","text":"bàkkaarkat bi, Yàlla teg ko,"},{"style":"q1","text":"muy denc aka dajale, ka mu gërëm jël."},{"style":"q1","text":"Loolu it di cóolóoli neen ak nappum ngelaw."}]