[{"style":"s1","text":"Alal doyul boroom"},{"style":"q1","text":""},{"style":"v","text":"Ma seetlooti gépp nootaange gu am fi kaw suuf."},{"style":"q1","text":"Ndeke néew-doolee ngi jooy,"},{"style":"q1","text":"amul ku ko dëfal."},{"style":"q1","text":"Ki koy noot a am doole,"},{"style":"q1","text":"te néew-doole ji amul ku ko dëfal."},{"style":"q1","text":""},{"style":"v","text":"Dama ne ndokkalee, yeen ñi dee jeeg,"},{"style":"q1","text":"nde raw ngeen ñiy dund!"},{"style":"q1","text":""},{"style":"v","text":"Ki leen taneeti yeen ñépp di ki juddoogul sax,"},{"style":"q1","text":"moom mi gisul jëf ju bon fi kaw suuf."},{"style":"b","text":""},{"style":"q1","text":""},{"style":"v","text":"Ma gis ne nit ak kër-këram jépp"},{"style":"q1","text":"ak bépp manoorey liggéey,"},{"style":"q1","text":"iñaanantee ko waral."},{"style":"q1","text":"Loolu it, cóolóoli neen ak nappum ngelaw."},{"style":"q1","text":""},{"style":"v","text":"Dof banki loxoom, sànk boppam."},{"style":"q1","text":""},{"style":"v","text":"Waaye benn ŋëb bu ànd ak dal"},{"style":"q1","text":"moo gën ñaari ŋëbi doñ-doñ ci nappum ngelaw."},{"style":"s1","text":"Wéttalikoo gën wéet"},{"style":"q1","text":""},{"style":"v","text":"Ma seetlu leneen luy cóolóoli neen fi kaw suuf."},{"style":"q1","text":""},{"style":"v","text":"Kenn a ngii, kenn ñaareelu ko,"},{"style":"q1","text":"du doom, du mbokk."},{"style":"q1","text":"Doñ-doñam du dakk, te du doylu,"},{"style":"q1","text":"mujj mu naan: «Kan laay doñ-doñil,"},{"style":"q1","text":"di xañ sama bopp bànneex?»"},{"style":"q1","text":"Loolu it, cóolóoli neen, di sas wu tiis."},{"style":"b","text":""},{"style":"q1","text":""},{"style":"v","text":"Ñaar a man kenn;"},{"style":"q1","text":"doñ-doñoondoo, yoolu bu baax."},{"style":"q1","text":""},{"style":"v","text":"Kenn daanu,"},{"style":"q1","text":"moroom ma may ko loxo."},{"style":"q1","text":"Waaye ngalla ku daanu"},{"style":"q1","text":"te amuloo ku la may loxo!"},{"style":"q1","text":""},{"style":"v","text":"Bu ñu tëddee di ñaar it,"},{"style":"q1","text":"mana bokk nugglu."},{"style":"q1","text":"Waaye soo dee kenn, nooy nuggloo?"},{"style":"q1","text":""},{"style":"v","text":"Fu ñu mane kenn,"},{"style":"q1","text":"ñaar taxaw fa, jéngu,"},{"style":"q1","text":"te buumu ñetti xànc gaawula dog."},{"style":"s1","text":"Kilifteef saxul"},{"style":"q1","text":""},{"style":"v","text":"Kuy ndaw, génne kaso,"},{"style":"q1","text":"tàmbalee nguuru fa mu juddoo woon mbaadoolo,"},{"style":"q1","text":"ndaw loolu su dee baadoolo te xelu it,"},{"style":"q1","text":"moo gën buur bu màggat, dofe, dégguli artu."},{"style":"q1","text":""},{"style":"v","text":"Ma gis mboolem luy dund"},{"style":"q1","text":"tey dox fi kaw suuf,"},{"style":"q1","text":"di topp ndaw la wuutu buur."},{"style":"q1","text":""},{"style":"v","text":"Mbooloo ngii mu janool,"},{"style":"q1","text":"bare lool ba wees ab lim,"},{"style":"q1","text":"te ña leen wuutu bégewuñu ki wuutu buur."},{"style":"q1","text":"Loolu it di cóolóoli neen ak nappum ngelaw."},{"style":"s1","text":"Ragalal Yàlla"},{"style":"q1","text":""},{"style":"v","text":"Moytul sa bopp booy dem kër Yàlla."},{"style":"q1","text":"Duggal te déglu,"},{"style":"q1","text":"bala ngay def saraxi dof bu xamul ne mu ngi def lu bon."}]