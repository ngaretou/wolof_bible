[{"style":"s1","text":"Nit am na pexe ciw tiisam"},{"style":"q1","text":""},{"style":"v","text":"Jëw bu rafet a gën diw gu xeeñ,"},{"style":"q1","text":"bésub dee a gën bésub juddu."},{"style":"q1","text":""},{"style":"v","text":"Dem dëj a gën wàlli bernde,"},{"style":"q1","text":"mooy muju képp."},{"style":"q1","text":"Kuy dund, sóoraale ko."},{"style":"q1","text":""},{"style":"v","text":"Naqar a gën xaxaloo;"},{"style":"q1","text":"aw tiis ñagasal kanam, rafetal xol."},{"style":"q1","text":""},{"style":"v","text":"Ku xelu, xalaat kërug dëj;"},{"style":"q1","text":"ku dofe, xalaat kërug puukare."},{"style":"b","text":""},{"style":"q1","text":""},{"style":"v","text":"Déglu ku xelu di la artu"},{"style":"q1","text":"moo gën déglu dof bu lay woy."},{"style":"q1","text":""},{"style":"v","text":"Ab dof day tex-texi"},{"style":"q1","text":"ni dég yuy retete taal bu cin tege."},{"style":"q1","text":"Loolu it di cóolóoli neen."},{"style":"q1","text":""},{"style":"v","text":"Foqarñi kay day dofloo boroom xel,"},{"style":"q1","text":"te ab ger da lay gëlëmal."},{"style":"b","text":""},{"style":"q1","text":""},{"style":"v","text":"Fa mbir mujjee gën fa mu doore,"},{"style":"q1","text":"te muñ a gën réy-réylu."},{"style":"q1","text":""},{"style":"v","text":"Bul gaawa mer;"},{"style":"q1","text":"mer, xolub dof la samp këram."},{"style":"q1","text":""},{"style":"v","text":"Bul ne lu tax démb dàq tey,"},{"style":"q1","text":"loolu, laaj ko du xel."},{"style":"b","text":""},{"style":"q1","text":""},{"style":"v","text":"Xel mu rafet daa neex ni ndono,"},{"style":"q1","text":"njariñ la ci kuy dund."},{"style":"q1","text":""},{"style":"v","text":"Xel mu rafet kiiraay la,"},{"style":"q1","text":"xaalis kiiraay la;"},{"style":"q1","text":"njariñu xam-xam mooy"},{"style":"q1","text":"xelu, mucc."},{"style":"b","text":""},{"style":"q1","text":""},{"style":"v","text":"Xoolal ci li Yàlla def:"},{"style":"q1","text":"ana ku mana jubbanti lu mu dëngal?"},{"style":"q1","text":""},{"style":"v","text":"Su neexee, bànneexul;"},{"style":"q1","text":"su mettee, xoolal ne lu ci ne, Yàllaa ko def"},{"style":"q1","text":"ngir jaam bi umple gannaawam."},{"style":"s1","text":"Lu ëpp tuuru"},{"style":"q1","text":""},{"style":"v","text":"Lu ne laa gis"},{"style":"q1","text":"ci sama dund gu lënt!"},{"style":"q1","text":"Nit a ngii jub, teewu koo sànkook njubam;"},{"style":"q1","text":"nit bon, ànd ak mbonam, gudd fan."},{"style":"q1","text":""},{"style":"v","text":"Bul jub ba mu ëpp,"},{"style":"q1","text":"bul wóolu sam xel ba mu ëpp,"},{"style":"q1","text":"lu ko moy nga yàqule."},{"style":"q1","text":""},{"style":"v","text":"Bu la mbon jiital,"},{"style":"q1","text":"te bul dofe."},{"style":"q1","text":"Jàppool lii,"},{"style":"q1","text":"te baña wacc lee, mooy li gën,"},{"style":"q1","text":"lu ko moy nga dee te sa àpp jotul."},{"style":"q1","text":"Ku ragal Yàlla kat"},{"style":"q1","text":"sàmm yooyu ñaar."},{"style":"s1","text":"Xel mu rafet réer na ma"},{"style":"q1","text":""},{"style":"v","text":"Xel mu rafet day dooleel boroom,"},{"style":"q1","text":"ba mu man fukki kàngam cib dëkk."},{"style":"q1","text":""},{"style":"v","text":"Amul moos ku jub ci kaw suuf,"},{"style":"q1","text":"kuy def lu baax te du bàkkaar."},{"style":"q1","text":""},{"style":"v","text":"Te it du lépp lu ñu wax,"},{"style":"q1","text":"ngay bàyyi xel."},{"style":"q1","text":"Kon doo dégg surga bu la ŋàññ,"},{"style":"q1","text":""},{"style":"v","text":"ndax xam nga xéll ne yaw it"},{"style":"q1","text":"ŋàññe nga ay yooni yoon."},{"style":"q1","text":""},{"style":"v","text":"Loolu lépp maa ko natte xel mu rafet,"},{"style":"q1","text":"te naan: «Naa xelu,»"},{"style":"q1","text":"ndeke mbir ma sore na ma."},{"style":"q1","text":""},{"style":"v","text":"Li wara am daa sore, te xóota xóot;"},{"style":"q1","text":"ana ku ko mana daj?"},{"style":"b","text":""},{"style":"q1","text":""},{"style":"v","text":"Ma walbatiku, di jéema xam,"},{"style":"q1","text":"di wut, di càmbar, di sàkkum piri,"},{"style":"q1","text":"ngir xam li bon cig ndof,"},{"style":"q1","text":"ak li dofe cig ndof."},{"style":"q1","text":""},{"style":"v","text":"Ma seetlu lenn lu gëna naqari dee:"},{"style":"q1","text":"muy ndaw su la fiir."},{"style":"q1","text":"Kooku cofeelam mbaal la,"},{"style":"q1","text":"loxo ya dib jéng."},{"style":"q1","text":"Ku Yàlla gërëm a koy rëcc,"},{"style":"q1","text":"bàkkaarkat bi lay jàpp."},{"style":"b","text":""},{"style":"q1","text":""},{"style":"v","text":"Waarekat ba nee: «Xoolal li ma gis,"},{"style":"q1","text":"benn-bennal ko, ngir gis lu muy firi."},{"style":"q1","text":""},{"style":"v","text":"Ma seet a seet, gisuma."},{"style":"q1","text":"Genn góor laa ràññee ci junniy góor,"},{"style":"q1","text":"ràññeewuma kenn ci jigéen ñi ñépp."},{"style":"q1","text":""},{"style":"v","text":"Lenn daal laa ràññee:"},{"style":"q1","text":"Yàlla daa sàkk nit, jubal ko,"},{"style":"q1","text":"nit di wuta fëlle fu ne.»"}]