[{"style":"q1","verse":"","text":""},{"style":"v","verse":"1","text":"Loolu lépp laa walbatiku xalaat,"},{"style":"q1","verse":"","text":"ngir lépp leer ma:"},{"style":"q1","verse":"","text":"ku jub ak ku xelu ak seeni jëf,"},{"style":"q1","verse":"","text":"lépp a ngi ci loxol Yàlla."},{"style":"q1","verse":"","text":"Mbëggeel ak mbañeel, xamoo lu la ciy xaar,"},{"style":"q1","verse":"","text":"lépp a nga ca kanam."},{"style":"q1","verse":"","text":""},{"style":"v","verse":"2","text":"Ñépp a bokk benn dogal bi,"},{"style":"q1","verse":"","text":"ku jub ak ku bon,"},{"style":"q1","verse":"","text":"ku baax ak ku set, ak ku sobewu;"},{"style":"q1","verse":"","text":"kuy sarxal ak ku dul sarxal,"},{"style":"q1","verse":"","text":"muy ku baax ki, di bàkkaarkat bi,"},{"style":"q1","verse":"","text":"muy kiy giñ, di ki ragal ngiñ."},{"style":"q1","verse":"","text":""},{"style":"v","verse":"3","text":"Lu mettee ngi nii ci mboolem lu am fi kaw suuf:"},{"style":"q1","verse":"","text":"benn dogal la ñépp bokk,"},{"style":"q1","verse":"","text":"te it nit a ngi sóobu ci mbon,"},{"style":"q1","verse":"","text":"di mébét jëfi dof giiru dundam,"},{"style":"q1","verse":"","text":"ba noppi fekki ña dee."},{"style":"q1","verse":"","text":""},{"style":"v","verse":"4","text":"Képp kuy dund kat, am nga yaakaar,"},{"style":"q1","verse":"","text":"te xaj buy dund a gën gaynde gu dee."},{"style":"q1","verse":"","text":""},{"style":"v","verse":"5","text":"Kuy dund xam ne dangay dee,"},{"style":"q1","verse":"","text":"waaye ku dee xamul dara,"},{"style":"q1","verse":"","text":"te séentootul ab yool."},{"style":"q1","verse":"","text":"Ku dee, ñu fàtte la."},{"style":"q1","verse":"","text":""},{"style":"v","verse":"6","text":"Muy sa cofeel, di sa mbañeel,"},{"style":"q1","verse":"","text":"ba ci sa kiñaan ànd ak yaw seey."},{"style":"q1","verse":"","text":"Du lenn lu deeti sa wàll"},{"style":"q1","verse":"","text":"ci jépp jëfi kaw suuf."},{"style":"s1","verse":"","text":"Bégeel sa bakkan"},{"style":"q1","verse":"","text":""},{"style":"v","verse":"7","text":"Kon doxal, lekk saw ñam, bége,"},{"style":"q1","verse":"","text":"te naan sa biiñ ci xol bu sedd."},{"style":"q1","verse":"","text":"Yàlla kat nangul na la jeeg say jëf."},{"style":"q1","verse":"","text":""},{"style":"v","verse":"8","text":"Foo tollu, solul ba jekk,"},{"style":"q1","verse":"","text":"te bul fàttee xeeñlu."},{"style":"q1","verse":"","text":""},{"style":"v","verse":"9","text":"Bànneexul yaak ndaw si nga sopp"},{"style":"q1","verse":"","text":"ci fan yu lënt yi la Yàlla may fi suuf,"},{"style":"q1","verse":"","text":"ndax loolu nga séddoo"},{"style":"q1","verse":"","text":"ci fan yu lënt yii ngay doñ-doñaale fi kaw dun bi."},{"style":"q1","verse":"","text":""},{"style":"v","verse":"10","text":"Liggéey boo gis, liggéeyal;"},{"style":"q1","verse":"","text":"def ci loo man."},{"style":"q1","verse":"","text":"Ndax muy jëf, di doxalin,"},{"style":"q1","verse":"","text":"di xam-xam, di manoore,"},{"style":"q1","verse":"","text":"dara amu ci njaniiw ga nga jëm."},{"style":"s1","verse":"","text":"Àddina wóorul"},{"style":"q1","verse":"","text":""},{"style":"v","verse":"11","text":"Ma seetlooti fi kaw suuf ne"},{"style":"q1","verse":"","text":"du ku gaaw, yaay raw;"},{"style":"q1","verse":"","text":"du ku jàmbaare, yaa moom xare;"},{"style":"q1","verse":"","text":"du ku xelu, am loo dunde;"},{"style":"q1","verse":"","text":"du ku muus, duunle;"},{"style":"q1","verse":"","text":"du kuy xamkat, amu yiw;"},{"style":"q1","verse":"","text":"ku nekk ak bésam ak wërsëgam."},{"style":"q1","verse":"","text":""},{"style":"v","verse":"12","text":"Doom aadama la bésu safaan bay bett,"},{"style":"q1","verse":"","text":"jekki ne dàll fi kawam,"},{"style":"q1","verse":"","text":"ni jën wu keppu cib caax, loru,"},{"style":"q1","verse":"","text":"mbaa picc mu tancu cig fiir."},{"style":"q1","verse":"","text":"Doom aadama xamul bésam."},{"style":"s1","verse":"","text":"Xel mu rafet taxul ñu naw la"},{"style":"q1","verse":"","text":""},{"style":"v","verse":"13","text":"Lii it gis naa ko, muy lu ma yéem,"},{"style":"q1","verse":"","text":"di mbirum xel mu rafet fi kaw suuf."},{"style":"q1","verse":"","text":""},{"style":"v","verse":"14","text":"Ab dëkk bu ndaw la woon, nit ña néew."},{"style":"q1","verse":"","text":"Buur bu mag song dëkk ba, gaw ko,"},{"style":"q1","verse":"","text":"jal jali suuf yu mag, sësal ca tata ja."},{"style":"q1","verse":"","text":""},{"style":"v","verse":"15","text":"Fekk fa ku néewle te xelu."},{"style":"q1","verse":"","text":"Mu manoona xelal dëkk ba, xettali leen,"},{"style":"q1","verse":"","text":"waaye kenn faalewu ko."},{"style":"q1","verse":"","text":""},{"style":"v","verse":"16","text":"Man dama noon xel mu rafet a gën doole!"},{"style":"q1","verse":"","text":"Ndeke ku néewle ñu xeeb la,"},{"style":"q1","verse":"","text":"tanqamlu say wax."},{"style":"s1","verse":"","text":"Li xel wuuteek ndof"},{"style":"q1","verse":"","text":""},{"style":"v","verse":"17","text":"Ku xelu, kàddoom yu dégtu ndànk"},{"style":"q1","verse":"","text":"moo gën ŋalŋalu kilifa ci biir ñu dofe."},{"style":"q1","verse":"","text":""},{"style":"v","verse":"18","text":"Xel mu rafet a gën ngànnaayi xare,"},{"style":"q1","verse":"","text":"waaye benn bàkkaarkat day yàq ngëneel lu réy."}]