[{"style":"q1","text":""},{"style":"v","text":"As weñ tàbbi ci diw gu xeeñ, yàq ko;"},{"style":"q1","text":"ab dof it jëfam su tuut"},{"style":"q1","text":"neenal na xel mu rafet ak daraja."},{"style":"q1","text":""},{"style":"v","text":"Xelu, jubal;"},{"style":"q1","text":"dofe, jàdd."},{"style":"q1","text":""},{"style":"v","text":"Te it ku dofe buy dox sax,"},{"style":"q1","text":"du ànd ak xelam;"},{"style":"q1","text":"ku ko gis, xam ne kii dof la."},{"style":"q1","text":""},{"style":"v","text":"Su la sa kilifa meree,"},{"style":"q1","text":"bul jóge fa ñu la teg;"},{"style":"q1","text":"tooñ yu mag, teey ba giif."},{"style":"b","text":""},{"style":"q1","text":""},{"style":"v","text":"Lu mettee ngii lu ma gis fi kaw suuf,"},{"style":"q1","text":"lu mel ni njuumte lu rëcc kilifa:"},{"style":"q1","text":""},{"style":"v","text":"ab dof bu ñu jox cér yu bare,"},{"style":"q1","text":"boroom daraja féete suuf;"},{"style":"q1","text":""},{"style":"v","text":"ma gis baadoolo war fas,"},{"style":"q1","text":"kilifa di rung ni baadoolo."},{"style":"b","text":""},{"style":"q1","text":""},{"style":"v","text":"Ku gasum yeer, repp nga tàbbi ca;"},{"style":"q1","text":"ku bëtt ñag, repp jaan màtt la;"},{"style":"q1","text":""},{"style":"v","text":"kuy yatt ay doj, repp nga caa gaañu;"},{"style":"q1","text":"kuy gor bant, repp nga caa loru."},{"style":"q1","text":""},{"style":"v","text":"Liggéeye weñ gu day te xacceesu ko,"},{"style":"q1","text":"góor-góorlu war na ca;"},{"style":"q1","text":"xelu, baaxle jariñoo."},{"style":"q1","text":""},{"style":"v","text":"Jaan màtt, balees koo jat,"},{"style":"q1","text":"du njariñal jatkat ba."},{"style":"b","text":""},{"style":"q1","text":""},{"style":"v","text":"Ku xelu àddu, mu diw yiw;"},{"style":"q1","text":"ku dofe wax, sànku."},{"style":"q1","text":""},{"style":"v","text":"Bu jëkkee wax ju amul bopp,"},{"style":"q1","text":"daaneele ndof gu sotti."},{"style":"q1","text":""},{"style":"v","text":"Ab dof a ngi wax a wax,"},{"style":"q1","text":"te kenn xamul luy xew ëllëg."},{"style":"q1","text":"Ana ku koy xamal gannaawam?"},{"style":"q1","text":""},{"style":"v","text":"Ab dof ak kër-këreem, coonoy neen;"},{"style":"q1","text":"du xam sax yoonu taax ya."},{"style":"b","text":""},{"style":"q1","text":""},{"style":"v","text":"Ngalla yeen, réew mi gone falu buur,"},{"style":"q1","text":"jawriñ ña di xëye xawaare."},{"style":"q1","text":""},{"style":"v","text":"Ndokkalee, yeen, réew ma as gor falu,"},{"style":"q1","text":"te bu jotee, jawriñ ñay xéewlu,"},{"style":"q1","text":"ngir am doole te baña màndi."},{"style":"b","text":""},{"style":"q1","text":""},{"style":"v","text":"Tayel, puj bu màbb;"},{"style":"q1","text":"yaafus, néeg buy senn."},{"style":"q1","text":""},{"style":"v","text":"Aw ñam bégal,"},{"style":"q1","text":"aw ñoll bànneexal,"},{"style":"q1","text":"xaalis tontu lu ne."},{"style":"q1","text":""},{"style":"v","text":"Sam xel sax bu ca saaga buur,"},{"style":"q1","text":"sa néegu biir sax, bu fa saagaa boroom daraja."},{"style":"q1","text":"Xamoo picc muy yóbbu sa kàddu,"},{"style":"q1","text":"mbaa njanaaw luy siiwali mbir ma."}]