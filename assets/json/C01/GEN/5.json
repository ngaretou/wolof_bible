[{"style":"ms","text":"Askanu Aadama, ba ci Nóoyin"},{"style":"mr","text":"(Saar 5.1---6.8)"},{"style":"p","text":""},{"style":"v","text":"Ni téere indee askanu Aadama nii la. Ba Yàlla di sàkk nit, da koo bind ci melokaanam,"},{"style":"v","text":"góor ak jigéen la sàkk, barkeel leen, tudde leen Nit, keroog ba mu leen sàkkee."},{"style":"p","text":""},{"style":"v","text":"Aadama dund téeméeri at ak fanweer (130), jur doom ju góor, mu bindoo melokaanam te nirook moom. Mu tudde ko Set."},{"style":"v","text":"Set juddu na, Aadama dundaat juróom ñetti téeméeri at (800), amaat ay doom yu góor ak yu jigéen."},{"style":"v","text":"Kon Aadama dund na juróom ñeenti téeméeri at ak fanweer (930), doora faatu."},{"style":"p","text":""},{"style":"v","text":"Set moomee am na téeméeri at ak juróom (105), doora jur Enos."},{"style":"v","text":"Enos juddu na, Set dundaat juróom ñetti téeméeri at ak juróom ñaar (807), amaat doom yu góor ak yu jigéen."},{"style":"v","text":"Kon Set dund na juróom ñeenti téeméeri at ak fukk ak ñaar (912), doora faatu."},{"style":"p","text":""},{"style":"v","text":"Enos nag am na juróom ñeent fukki at (90), doora jur Kenan."},{"style":"v","text":"Kenan juddu na, Enos dundaat juróom ñetti téeméeri at ak fukk ak juróom (815), amaat doom yu góor ak yu jigéen."},{"style":"v","text":"Kon Enos dund na juróom ñeenti téeméeri at ak juróom (905), doora faatu."},{"style":"p","text":""},{"style":"v","text":"Kenan moomee am na juróom ñaar fukki at (70), doora jur Maalaleel."},{"style":"v","text":"Maalaleel juddu na, Kenan dundaat juróom ñetti téeméeri at ak ñeent fukk (840), amaat ay doom yu góor ak yu jigéen."},{"style":"v","text":"Kon Kenan dund na juróom ñeenti téeméeri at ak fukk (910), doora faatu."},{"style":"p","text":""},{"style":"v","text":"Maalaleel nag am na juróom benn fukki at ak juróom (65), doora jur Yeredd."},{"style":"v","text":"Yeredd juddu na, Maalaleel dundaat juróom ñetti téeméeri at ak fanweer (830), amaat ay doom yu góor ak yu jigéen."},{"style":"v","text":"Kon Maalaleel dund na juróom ñetti téeméeri at ak juróom ñeent fukk ak juróom (895), doora faatu."},{"style":"p","text":""},{"style":"v","text":"Yeredd moomee am na téeméeri at ak juróom benn fukk ak ñaar (162), doora jur Enog."},{"style":"v","text":"Enog juddu na, Yeredd dundaat juróom ñetti téeméeri at (800), amaat ay doom yu góor ak yu jigéen."},{"style":"v","text":"Kon Yeredd dund na juróom ñeenti téeméeri at ak juróom benn fukk ak ñaar (962), doora faatu."},{"style":"p","text":""},{"style":"v","text":"Enog moomee, am na juróom benn fukki at ak juróom (65), doora jur Matusalem."},{"style":"v","text":"Matusalem juddu na, ba noppi Enog topp Yàlla ñetti téeméeri at (300), amaat ay doom yu góor ak yu jigéen."},{"style":"v","text":"Kon Enog dund na ñetti téeméeri at ak juróom benn fukk ak juróom (365)."},{"style":"v","text":"Enog dafa topp Yàlla, ba jekki-jekki giseesatu ko, ndaxte Yàllaa ko yéege fa moom."},{"style":"p","text":""},{"style":"v","text":"Matusalem moomee am na téeméeri at ak juróom ñett fukk ak juróom ñaar (187), doora jur Lemeg."},{"style":"v","text":"Lemeg juddu na, Matusalem dundaat juróom ñaari téeméeri at ak juróom ñett fukk ak ñaar (782), amaat ay doom yu góor ak yu jigéen."},{"style":"v","text":"Kon Matusalem dund na juróom ñeenti téeméeri at ak juróom benn fukk ak juróom ñeent (969), doora faatu."},{"style":"p","text":""},{"style":"v","text":"Lemeg nag am na téeméeri at ak juróom ñett fukk ak ñaar (182), doora jur doom ju góor."},{"style":"v","text":"Mu tudde ko Nóoyin (muy firi Noflaay) ndax dafa ne: «Kii moo nuy taxa noyyiwaat, noppal nu ci liggéey yu metti ak coonoy mbeyu suuf, si Aji Sax ji rëbb.»"},{"style":"v","text":"Nóoyin juddu na, Lemeg dundaat juróomi téeméeri at ak juróom ñeent fukk ak juróom (595), amaat ay doom yu góor ak yu jigéen."},{"style":"v","text":"Kon Lemeg dund na juróom ñaari téeméeri at ak juróom ñaar fukk ak juróom ñaar (777), doora faatu."},{"style":"p","text":""},{"style":"v","text":"Nóoyin moomee am na juróomi téeméeri at (500), doora jur Sem ak Xam ak Yafet."}]