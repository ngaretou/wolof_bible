[{"style":"ip","verse":"","text":"Mas ngaa xalaat ci dundug Almasi bi? Lu ko gàddaayloo mu jëm Afrig? Kañ la dox ci kaw ndox? Lu tax ñu bëgg koo rey? Kañ lay dellusi àddina? Dinga gis ay tont ci téere bii."},{"style":"ip","verse":"","text":"Dafa am ñeenti téere yu ay taalibey Yeesu Almasi bi bind ci ag dundam ak ay jàngaleem. Macë ab juutikat la woon jamono ji ko Yeesu woowee ngir mu nekk ab taalibeem (10.3). Téere bi mu bind, la mu ca jublu mooy mu won Yawut yi ne Yeesu mooy Almasi bi leen Yàlla digoon. Macë daldi tàmbali ci ni Yeesu askanoo te muy wone ne mooy sëtu Buur Daawuda te di sëtu Yonent Yàlla Ibraayma."},{"style":"ip","verse":"","text":"Macë am na lu bare lu mu yégle ci nguurug Yàlla. Yeesu mi ngi waare naa: «Tuubleen seeni bàkkaar, ndax nguurug asamaan dëgmal na» (3.2). Nguuru Yàlla ci asamaan masu fee jóge, waaye dafa ñàkk ci àddina. Yàlla jox na sañ-sañ nit ngir mu yilif àddina. Waaye nit a tooñ Yàlla, gannaaw bi ko Seytaane naxee, ba nangu sañ-sañ bi. Kon nag Yàlla yónni na Almasi bi, ngir mu nanguwaat sañ-sañ bi. Gannaaw bi Yeesu dekkee, mu ne: «Joxees na ma bépp sañ-sañ fa asamaan ak fi kaw suuf» (28.17)."},{"style":"im","verse":"","text":"Ci tënk:"},{"style":"ili","verse":"","text":"1.1---4.25 Yeesu juddu na, tàmbali na liggéeyam."},{"style":"ili","verse":"","text":"5.1---7.29 Yeesu mi ngi firi yoonu Yàlla wi."},{"style":"ili","verse":"","text":"8.1---18.35 Yeesu day faj, di def ay kéemaan ak di jàngale."},{"style":"ili","verse":"","text":"19.1---23.39 Yeesu day tukki Yerusalem."},{"style":"ili","verse":"","text":"24.1---25.46 Yeesu day jàngale ci mujug jamono ak delluseem."},{"style":"ili","verse":"","text":"26.1---28.20 Yeesu dee na, dekki."},{"style":"ie","verse":"","text":""}]