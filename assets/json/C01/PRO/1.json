[{"style":"mt1","text":"Kàddu yu Xelu"},{"style":"s1","text":"Li tax téere bi jóg"},{"style":"p","text":""},{"style":"v","text":"Kàddu yu xelu yu Suleymaan buurub Israayil, di doomu Daawuda."},{"style":"p","text":""},{"style":"v","text":"Li ko taxa jóg di nit ñi am xel mu rafet, am ab yar, ngir xam wax ju lal dég-dég,"},{"style":"v","text":"ngir yaru ci jëfe xel ak njub ak yoon, di jubal,"},{"style":"v","text":"ndax ab téxét di foog, ndaw li it xam tey xalaat."},{"style":"v","text":"Na boroom xel mu rafet déglu, yokk dég-dégam, te kiy ràññee di jariñoo ay tegtal,"},{"style":"v","text":"ngir mana xam aw léeb aku taas ak kàddug boroomi xel yu rafet ak seeni cax."},{"style":"b","text":""},{"style":"q1","text":""},{"style":"v","text":"Ragal \\w Aji Sax ji|Aji Sax j-:\\w* di njàlbéenu xam-xam,"},{"style":"q1","text":"te xel mu rafet akub yar, dof yaa ko xeeb."},{"style":"ms","text":"Déglul, waajur artu la"},{"style":"mr","text":"(Saar 1.8---7.27)"},{"style":"q1","text":""},{"style":"v","text":"Doom, toppal yaru baay,"},{"style":"q1","text":"te bul wacc ndigalu yaay."},{"style":"q1","text":""},{"style":"v","text":"Kaala gu jekk la ci bopp,"},{"style":"q1","text":"di gànjar ci baat."},{"style":"b","text":""},{"style":"q1","text":""},{"style":"v","text":"Doom, bàkkaarkat bu la xiirtal, lànkal."},{"style":"q1","text":""},{"style":"v","text":"Dañu la naan: «Dikkal, nu tëruji bakkan,"},{"style":"q1","text":"yeeruji jàmbur bu deful dara."},{"style":"q1","text":""},{"style":"v","text":"Nanu mel ni njaniiw, mëdd kuy dund,"},{"style":"q1","text":"mu jekki tàbbi biir bàmmeel."},{"style":"q1","text":""},{"style":"v","text":"Mboolem alal ju réy, nu jagoo,"},{"style":"q1","text":"yeb sunu biir kër, mu fees."},{"style":"q1","text":""},{"style":"v","text":"Dikkal nu far,"},{"style":"q1","text":"mbuus miy benn, nu bokk.»"},{"style":"b","text":""},{"style":"q1","text":""},{"style":"v","text":"Doom, bul ànd ak ñoom ciw yoon,"},{"style":"q1","text":"bul jaare fa ñuy jaar,"},{"style":"q1","text":""},{"style":"v","text":"ngir dañuy xélu, nar musiba,"},{"style":"q1","text":"di gaawtuy sànk bakkan."},{"style":"q1","text":""},{"style":"v","text":"Doo firib caax,"},{"style":"q1","text":"ba jàpp njanaaw luy xoole."},{"style":"q1","text":""},{"style":"v","text":"Ñii kat seen bopp lañuy fiir,"},{"style":"q1","text":"seen bakkanu bopp lañu sànk."},{"style":"q1","text":""},{"style":"v","text":"Képp kuy lekk lu lewul, nii lay mujje:"},{"style":"q1","text":"wutin wu lewul jël bakkanu boroom."},{"style":"s1","text":"Xel mu Rafet woote na"},{"style":"q1","text":""},{"style":"v","text":"Xel mu Rafet a ngay woote ca mbedd ma,"},{"style":"q1","text":"di xaacu ca pénc ma."},{"style":"q1","text":""},{"style":"v","text":"Ma ngay wootee béreb yu gëna xumb,"},{"style":"q1","text":"di dégtaley kàddoom ca buntu dëkk ba."},{"style":"b","text":""},{"style":"q1","text":""},{"style":"v","text":"Ma nga naan: «Moo téxét bi, foo àppal sa téxét gi?"},{"style":"q1","text":"Ñaawlekat bi, foo àppal sa ñaawle bi?"},{"style":"q1","text":"Dof bi, ñaata yoon ngay bañ xam-xam?"},{"style":"q1","text":""},{"style":"v","text":"Soo dëppee ba déglu, ma artu la."},{"style":"q1","text":"Ma ne, kon ma xellil la samam xel,"},{"style":"q1","text":"xamal la samay kàddu."},{"style":"q1","text":""},{"style":"v","text":"Damaa woote, nga gàntal,"},{"style":"q1","text":"ma tàllal loxo, faaleesu ma."},{"style":"q1","text":""},{"style":"v","text":"Sofental nga samay digle,"},{"style":"q1","text":"nanguwoo samay artu."},{"style":"q1","text":""},{"style":"v","text":"Kon boo sëngéemee, man it ma ree,"},{"style":"q1","text":"njàqare dab la, may tex-texi."},{"style":"q1","text":""},{"style":"v","text":"Njàqare di ngëlén, dab la,"},{"style":"q1","text":"sa musiba def callweer, buub la,"},{"style":"q1","text":"njekkar ak fitna dal la."},{"style":"b","text":""},{"style":"q1","text":""},{"style":"v","text":"«Keroog nga woo ma wall, duma wuyu,"},{"style":"q1","text":"nga seet ma, seet, doo ma gis."},{"style":"q1","text":""},{"style":"v","text":"Daa fekk nga baña xam,"},{"style":"q1","text":"te ragal Yàlla du loo tànn."},{"style":"q1","text":""},{"style":"v","text":"Dégluwoo samay digle it,"},{"style":"q1","text":"xanaa xeeb samay artu yépp."},{"style":"q1","text":""},{"style":"v","text":"Waaye loo ci góobe, gar ko,"},{"style":"q1","text":"say pexe suur la këll."},{"style":"q1","text":""},{"style":"v","text":"Déggadi sànk ab téxét,"},{"style":"q1","text":"naagu rey ab dof."},{"style":"q1","text":""},{"style":"v","text":"Waaye déggal ma, dëkke jàmm,"},{"style":"q1","text":"tàggook njekkar ak safaan.»"}]