[{"style":"ms","text":"Ñaari berndee ngii"},{"style":"mr","text":"(Saar 9)"},{"style":"s1","text":"Xel mu Rafet a ngi berndeel"},{"style":"q1","text":""},{"style":"v","text":"Soxna si, Xel mu Rafet daa tabax këram,"},{"style":"q1","text":"yatt juróom ñaari kenoom."},{"style":"q1","text":""},{"style":"v","text":"Mu rendi ag juram, njafaan ay biiñam, xelli,"},{"style":"q1","text":"taaj ay ndabam."},{"style":"q1","text":""},{"style":"v","text":"Xel mu Rafet yónni ay janqam,"},{"style":"q1","text":"di wootee fu kawee kawe ca dëkk ba,"},{"style":"q1","text":""},{"style":"v","text":"naan: «Képp ku téxét, jàddal ba fii!»"},{"style":"q1","text":"Ku ñàkk bopp, mu ne ko:"},{"style":"q1","text":""},{"style":"v","text":"«Kaay, ma may la, nga lekk,"},{"style":"q1","text":"xellil la biiñ bi ma njafaan, nga naan."},{"style":"q1","text":""},{"style":"v","text":"Dëddul jëfi téxét ba dund,"},{"style":"q1","text":"di jubal ci yoonu dégg.»"},{"style":"s1","text":"Kuy xeloo ngii ak kuy ñaawle"},{"style":"q1","text":""},{"style":"v","text":"Artu kuy ñaawle, feyoo saaga rekk,"},{"style":"q1","text":"yedd ab soxor, yooloo loraange."},{"style":"q1","text":""},{"style":"v","text":"Bul yedd kuy ñaawle, da lay jéppi;"},{"style":"q1","text":"yeddal ku rafet xel, mu naw la."},{"style":"q1","text":""},{"style":"v","text":"Xelalal ku xelu, mu yokku."},{"style":"q1","text":"Xamalal ku jub, mu yokk njàngam."},{"style":"q1","text":""},{"style":"v","text":"Ragal Aji Sax ji di njàlbéenu rafet xel,"},{"style":"q1","text":"xam \\w Aji Sell|Aji Sell j-:\\w* ji di amug dégg."},{"style":"q1","text":""},{"style":"v","text":"Maay Xel mu Rafet, ku ma topp gudd fan,"},{"style":"q1","text":"dund, dundati."},{"style":"q1","text":""},{"style":"v","text":"Rafet xel, jariñu,"},{"style":"q1","text":"kuy kókkalee, wéetook sa añ."},{"style":"s1","text":"Jigéen ju Dofee ngi berndeel"},{"style":"q1","text":""},{"style":"v","text":"Soxna si, Jigéen ju Dof day xumb,"},{"style":"q1","text":"reew, du xam lu xew."},{"style":"q1","text":""},{"style":"v","text":"Day toog bunt këram,"},{"style":"q1","text":"mbaa fu kawee kawe ca dëkk ba,"},{"style":"q1","text":""},{"style":"v","text":"di woo ña fay jaare"},{"style":"q1","text":"te jubal seenu yoon."},{"style":"q1","text":""},{"style":"v","text":"Ma nga naa: «Képp ku téxét, jàddal ba fii!»"},{"style":"q1","text":"Ku ñàkk bopp, mu ne ko:"},{"style":"q1","text":""},{"style":"v","text":"«Ndox mu lewul a neex,"},{"style":"q1","text":"ñamu làqu-lekk dàqati.»"},{"style":"q1","text":""},{"style":"v","text":"Waaye kooka du xam ne waa njaniiw a nga fa,"},{"style":"q1","text":"te ku wuyuji, tàbbi biir bàmmeel."}]