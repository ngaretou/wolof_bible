[{"style":"s1","verse":"","text":"Ràññeel ab dof"},{"style":"q1","verse":"","text":""},{"style":"v","verse":"1","text":"Teraanga jekkul cib dof,"},{"style":"q1","verse":"","text":"mooy seddub nawet mbaa taw cim ngóob."},{"style":"q1","verse":"","text":""},{"style":"v","verse":"2","text":"Ñaan-yàlla, soo tooñul, du la dal,"},{"style":"q1","verse":"","text":"day mel ni picc muy naaw, tëë toŋ."},{"style":"q1","verse":"","text":""},{"style":"v","verse":"3","text":"Xiir, aw fas; laab, mbaam;"},{"style":"q1","verse":"","text":"yetu gannaaw, ab dof."},{"style":"q1","verse":"","text":""},{"style":"v","verse":"4","text":"Bul topp ab dof cig ndofam,"},{"style":"q1","verse":"","text":"lu ko moy nga mel ni moom."},{"style":"q1","verse":"","text":""},{"style":"v","verse":"5","text":"Waaye toppal ab dof cig ndofam,"},{"style":"q1","verse":"","text":"lu ko moy mu defe ne daa muus."},{"style":"q1","verse":"","text":""},{"style":"v","verse":"6","text":"Ku yóbbante ab dof kàddu,"},{"style":"q1","verse":"","text":"yaa woo fitna, gor say tànk."},{"style":"q1","verse":"","text":""},{"style":"v","verse":"7","text":"Kàddu gu xelu ci gémmiñug dof,"},{"style":"q1","verse":"","text":"mooy tànki lafañ, amalu ko njariñ."},{"style":"q1","verse":"","text":""},{"style":"v","verse":"8","text":"Kuy teral ab dof,"},{"style":"q1","verse":"","text":"jël ngaw doj, takk ko ci mbaq."},{"style":"q1","verse":"","text":""},{"style":"v","verse":"9","text":"Kàddu gu xelu ci gémmiñug dof"},{"style":"q1","verse":"","text":"mooy car aki dégam, màndikat xàcc."},{"style":"q1","verse":"","text":""},{"style":"v","verse":"10","text":"Njaatige luy liggéeyloo ab dof ak kuy romb,"},{"style":"q1","verse":"","text":"daa mel ni fittkat buy gaañ ku ne."},{"style":"q1","verse":"","text":""},{"style":"v","verse":"11","text":"Dof day def jëfi dof, dellu ca,"},{"style":"q1","verse":"","text":"mooy xaj, bu waccoo, lekkaat ko."},{"style":"q1","verse":"","text":""},{"style":"v","verse":"12","text":"Ana koo gis mu ne: «Maa xelu»?"},{"style":"q1","verse":"","text":"Kooku ab dof a ko gën demin."},{"style":"s1","verse":"","text":"Ab yaafus a ngii"},{"style":"q1","verse":"","text":""},{"style":"v","verse":"13","text":"Ab yaafus da naan: «Gayndee ngi ci yoon wi!"},{"style":"q1","verse":"","text":"Gayndee ngi ci mbedd mi!»"},{"style":"q1","verse":"","text":""},{"style":"v","verse":"14","text":"Ab yaafus day tëdd aka walbatiku,"},{"style":"q1","verse":"","text":"mooy bunt, day jaayu, demul fenn."},{"style":"q1","verse":"","text":""},{"style":"v","verse":"15","text":"Ab yaafus day yeb loxoom ci ndab,"},{"style":"q1","verse":"","text":"waaye yékkati ko, sex, da koy sonal."},{"style":"q1","verse":"","text":""},{"style":"v","verse":"16","text":"Ab yaafus day foog ne moo gëna muus"},{"style":"q1","verse":"","text":"juróom ñaari boroom xel yu xam tont."},{"style":"s1","verse":"","text":"Ay nit ñuy loree ngii"},{"style":"q1","verse":"","text":""},{"style":"v","verse":"17","text":"Kuy xuloo lu sa yoon newul,"},{"style":"q1","verse":"","text":"yaa jàpp ci noppi xaj buy romb."},{"style":"q1","verse":"","text":""},{"style":"v","verse":"18-19","text":"Nit kuy naxe,"},{"style":"q1","verse":"","text":"naan: «Damay fo!»"},{"style":"q1","verse":"","text":"yaay dof buy sànniy jum,"},{"style":"q1","verse":"","text":"di fitteeka reye."},{"style":"q1","verse":"","text":""},{"style":"v","verse":"20","text":"Bu matt amul, ab taal fey,"},{"style":"q1","verse":"","text":"fu soskat amul it, xuloo jeex fa."},{"style":"q1","verse":"","text":""},{"style":"v","verse":"21","text":"Këriñ defi xal, matt xambub taal,"},{"style":"q1","verse":"","text":"ab xulookat di xambu ay."},{"style":"q1","verse":"","text":""},{"style":"v","verse":"22","text":"Waxi jëwkat di ñam wu neex,"},{"style":"q1","verse":"","text":"wuy seey, jàll ca biir-a-biir."},{"style":"q1","verse":"","text":""},{"style":"v","verse":"23","text":"Kuy wax lu neex, tey mébét lu bon,"},{"style":"q1","verse":"","text":"yaay xaalis bu rax, ñu xoob ca ndabal xandeer."},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"Ab noon làqoo na ay waxam,"},{"style":"q1","verse":"","text":"lal pexey wor ca xolam."},{"style":"q1","verse":"","text":""},{"style":"v","verse":"25","text":"Buy wax lu neex, bul gëm,"},{"style":"q1","verse":"","text":"ñaawtéef la xol ba fees dell."},{"style":"q1","verse":"","text":""},{"style":"v","verse":"26","text":"Su la nëbbalee mbañeel, di la nax it,"},{"style":"q1","verse":"","text":"ag mbonam mujj bir ñépp."},{"style":"b","verse":"","text":""},{"style":"q1","verse":"","text":""},{"style":"v","verse":"27","text":"Ku gasal nit am yeer, yaa cay daanu;"},{"style":"q1","verse":"","text":"ku béraŋu doj, ngir tance, yaay tancu."},{"style":"q1","verse":"","text":""},{"style":"v","verse":"28","text":"Kuy fen, dangaa bañ ka nga fenal,"},{"style":"q1","verse":"","text":"te boroom làmmiñ wu neex day sànke."}]