[{"style":"s1","text":"Ràññeel ab dof"},{"style":"q1","text":""},{"style":"v","text":"Teraanga jekkul cib dof,"},{"style":"q1","text":"mooy seddub nawet mbaa taw cim ngóob."},{"style":"q1","text":""},{"style":"v","text":"Ñaan-yàlla, soo tooñul, du la dal,"},{"style":"q1","text":"day mel ni picc muy naaw, tëë toŋ."},{"style":"q1","text":""},{"style":"v","text":"Xiir, aw fas; laab, mbaam;"},{"style":"q1","text":"yetu gannaaw, ab dof."},{"style":"q1","text":""},{"style":"v","text":"Bul topp ab dof cig ndofam,"},{"style":"q1","text":"lu ko moy nga mel ni moom."},{"style":"q1","text":""},{"style":"v","text":"Waaye toppal ab dof cig ndofam,"},{"style":"q1","text":"lu ko moy mu defe ne daa muus."},{"style":"q1","text":""},{"style":"v","text":"Ku yóbbante ab dof kàddu,"},{"style":"q1","text":"yaa woo fitna, gor say tànk."},{"style":"q1","text":""},{"style":"v","text":"Kàddu gu xelu ci gémmiñug dof,"},{"style":"q1","text":"mooy tànki lafañ, amalu ko njariñ."},{"style":"q1","text":""},{"style":"v","text":"Kuy teral ab dof,"},{"style":"q1","text":"jël ngaw doj, takk ko ci mbaq."},{"style":"q1","text":""},{"style":"v","text":"Kàddu gu xelu ci gémmiñug dof"},{"style":"q1","text":"mooy car aki dégam, màndikat xàcc."},{"style":"q1","text":""},{"style":"v","text":"Njaatige luy liggéeyloo ab dof ak kuy romb,"},{"style":"q1","text":"daa mel ni fittkat buy gaañ ku ne."},{"style":"q1","text":""},{"style":"v","text":"Dof day def jëfi dof, dellu ca,"},{"style":"q1","text":"mooy xaj, bu waccoo, lekkaat ko."},{"style":"q1","text":""},{"style":"v","text":"Ana koo gis mu ne: «Maa xelu»?"},{"style":"q1","text":"Kooku ab dof a ko gën demin."},{"style":"s1","text":"Ab yaafus a ngii"},{"style":"q1","text":""},{"style":"v","text":"Ab yaafus da naan: «Gayndee ngi ci yoon wi!"},{"style":"q1","text":"Gayndee ngi ci mbedd mi!»"},{"style":"q1","text":""},{"style":"v","text":"Ab yaafus day tëdd aka walbatiku,"},{"style":"q1","text":"mooy bunt, day jaayu, demul fenn."},{"style":"q1","text":""},{"style":"v","text":"Ab yaafus day yeb loxoom ci ndab,"},{"style":"q1","text":"waaye yékkati ko, sex, da koy sonal."},{"style":"q1","text":""},{"style":"v","text":"Ab yaafus day foog ne moo gëna muus"},{"style":"q1","text":"juróom ñaari boroom xel yu xam tont."},{"style":"s1","text":"Ay nit ñuy loree ngii"},{"style":"q1","text":""},{"style":"v","text":"Kuy xuloo lu sa yoon newul,"},{"style":"q1","text":"yaa jàpp ci noppi xaj buy romb."},{"style":"q1","text":""},{"style":"v","text":"Nit kuy naxe,"},{"style":"q1","text":"naan: «Damay fo!»"},{"style":"q1","text":"yaay dof buy sànniy jum,"},{"style":"q1","text":"di fitteeka reye."},{"style":"q1","text":""},{"style":"v","text":"Bu matt amul, ab taal fey,"},{"style":"q1","text":"fu soskat amul it, xuloo jeex fa."},{"style":"q1","text":""},{"style":"v","text":"Këriñ defi xal, matt xambub taal,"},{"style":"q1","text":"ab xulookat di xambu ay."},{"style":"q1","text":""},{"style":"v","text":"Waxi jëwkat di ñam wu neex,"},{"style":"q1","text":"wuy seey, jàll ca biir-a-biir."},{"style":"q1","text":""},{"style":"v","text":"Kuy wax lu neex, tey mébét lu bon,"},{"style":"q1","text":"yaay xaalis bu rax, ñu xoob ca ndabal xandeer."},{"style":"b","text":""},{"style":"q1","text":""},{"style":"v","text":"Ab noon làqoo na ay waxam,"},{"style":"q1","text":"lal pexey wor ca xolam."},{"style":"q1","text":""},{"style":"v","text":"Buy wax lu neex, bul gëm,"},{"style":"q1","text":"ñaawtéef la xol ba fees dell."},{"style":"q1","text":""},{"style":"v","text":"Su la nëbbalee mbañeel, di la nax it,"},{"style":"q1","text":"ag mbonam mujj bir ñépp."},{"style":"b","text":""},{"style":"q1","text":""},{"style":"v","text":"Ku gasal nit am yeer, yaa cay daanu;"},{"style":"q1","text":"ku béraŋu doj, ngir tance, yaay tancu."},{"style":"q1","text":""},{"style":"v","text":"Kuy fen, dangaa bañ ka nga fenal,"},{"style":"q1","text":"te boroom làmmiñ wu neex day sànke."}]