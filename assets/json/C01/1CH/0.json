[{"style":"ip","verse":"","text":"Ñaari téerey \\bk Jaar-jaar ya\\bk* ca limeefu maam ya la tënke cosaanu Israayil, doore ca Aadama, jaare ci Ibraayma, ba keroog bi bànni Israayil di jóge ca réew ya ñu leen gàddaayloo, délsi Yerusalem."},{"style":"ip","verse":"","text":"Téere yii di ñaax askan wi, ngir ñu xam ne njaaxum li dikkal nguuri Israayil ak Yuda terewul Yàlla di sàmmonte ak ay digeem ñeel askan wi. Moo tax bindkat bi indi jaloore yu mag yu Daawuda ak Suleymaan def ak li Yosafat ak Esekiyas ak Yosya def ngir yeesal diine ji ci biir Yuda."},{"style":"ip","verse":"","text":"Téereb \\bk Jaar-jaar ya\\bk* bu njëkk, ci ay limeefi maam la ubbee. Gannaaw loolu mu indi jaar-jaari Sawul ak Daawuda, ñaari buuri Israayil ya jiitu. Li téere bi tëje moo di gis-gis bi Daawuda am ci kër Yàlla ga Suleymaan doomam wara tabax."},{"style":"ip","verse":"","text":"Yàlla fas na kóllëre ak Daawuda, bi mu ko nee: «Maay yékkati kenn ci saw askan mu wuutu la, jóge ci sa geño; te maay taxawal nguuram. Kookoo may tabaxal kër te maay taxawal ab jalam ba fàww. Man baayam laay doon, moom muy sama doom» (17.11-14). \\bk 1.Jaar-jaar ya\\bk* moo yem ba fa ñu nee: «Suleymaan toog ci jalub Aji Sax ji, di buur, wuutu baayam» (29.23)."},{"style":"im","verse":"","text":"Ci tënk:"},{"style":"ili","verse":"","text":"1.1---9.44. Limeefi maami waa kër Israayil taxaw na."},{"style":"ili","verse":"","text":"10.1-14 Lu jëm ci deewug Sawul."},{"style":"ili","verse":"","text":"11.1---23.1 Lu jëm ci nguurug Daawuda."},{"style":"ili","verse":"","text":"23.2---27.34 Lu jëm ci kër Yàlla gi ak Leween ñi ak njiiti giiri Israayil."},{"style":"ili","verse":"","text":"28.1---29.30 Li Daawuda def ci atam yu mujj yi."},{"style":"ie","verse":"","text":""}]