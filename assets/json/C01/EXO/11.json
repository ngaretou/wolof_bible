[{"style":"s1","verse":"","text":"Yàlla waaj na yar bu mujj ba"},{"style":"p","verse":"","text":""},{"style":"v","verse":"1","text":"Ba loolu wéyee Aji Sax ji waxati Musaa ne ko: «Benn yarub mujjantal laay dellu wàcce ci kaw Firawna ak waa Misra. Su ko defee du leen bàyyi ngeen dem, yem ca. Da leen fiy far dàqe, ba fàww."},{"style":"v","verse":"2","text":"Te neel mbooloo mi, góor gu nekk ak jigéen ju nekk ci ñoom na sàkkoo ci dëkkandoob waa Misraam, ay gànjari xaalis ak wurus.»"},{"style":"v","verse":"3","text":"Ci biir loolu Aji Sax ji def waa Misra yéwéne leen. Musaa sax ci boppam ku ñu naw la woon ca réewum Misra, ca dagi Firawna ya, ba ca baadoolo ya."},{"style":"p","verse":"","text":""},{"style":"v","verse":"4","text":"Musaa daldi wax Firawna ne ko: «Aji Sax ji dafa wax ne: “Bu guddi gi xaajee, maay wër Misra gépp,"},{"style":"v","verse":"5","text":"te lépp luy taaw bu góor ci réewum Misra, dina dee, dale ko ci taaw bu góoru Firawna, mi toog ci jal bi, ba ci taaw bu góoru jaam bu jigéen bu féetewoo wol, boole ci luy taaw bu góor ci jur gépp."},{"style":"v","verse":"6","text":"Dees na dégg yuux yu réy jibe Misra gépp, lu masula am, te dootul am mukk."},{"style":"v","verse":"7","text":"Waaye fépp fu \\w bànni Israayil|bànni Israayil:\\w* dëkke, dara du fa wokk nit ak mala.” Su boobaa dingeen xam ne, Aji Sax jee ràññaatle waa Misra ak bànni Israayil."},{"style":"v","verse":"8","text":"Bu loolu amee mboolem sa dag yii dinañu ma sujjóotalsi te naan ma: “Demal, yaak mbooloo, mi la topp yépp!” Su ko defee ma doora dem.» Musaa nag won Firawna gannaaw, mer ba fees."},{"style":"v","verse":"9","text":"Fekk na Aji Sax ji wax Musaa ne ko: «Li waral Firawna du leen déglu, mooy sama kéemaan yi wara fulandiwu ci réewum Misra.»"},{"style":"v","verse":"10","text":"Musaa ak Aaróona def nañu yooyu kéemaan yépp ca kanam Firawna, waaye fekk na Aji Sax ji dëgëral boppu Firawna, ba mu të, baña bàyyi bànni Israayil, ñu génn réew ma."}]