[{"style":"ip","verse":"","text":"Yonent Yàlla Musaa moo wéyal jaar-jaari bànni Israayil, jële ko fa ko téereb \\bk Njàlbéen ga\\bk* bàyyi woon, gannaaw ñeenti téeméeri at (400). Yàlla musal na bànni Israayil ca seen buumi njaam ci Misra, Musaa jiite leen, ba génne leen Misra."},{"style":"ip","verse":"","text":"Yàlla moo jox bànni Israayil ndigali yoon wi ca tundu Sinayi, Musaa jottali ko, muy li lal kóllëre gi mu fas, moom Yàlla ak bànni Israayil, ndax ci ñoom la nammoona amal digeem baak seen maam Ibraayma. Yàlla sant Musaa, mu defarlu ab xaymab ndaje, ne: «Foofa laay dajeek bànni Israayil, béreb ba doxe fa sell ndax samag leer. Maay sellal xaymab ndaje mi ak sarxalukaay bi, te Aaróona aki doomam, maa leen di sellal, ngir ñu doon samay sarxalkat. Maay dëkk fi digg bànni Israayil te maay nekk seen Yàlla ji leen génnee réewum Misra, ngir dëkk fi seen biir.» (29.43-46)."},{"style":"im","verse":"","text":"Ci tënk:"},{"style":"ili","verse":"","text":"Saar 1---18 Yàlla yiwi na bànni Israayil, génne leen Misra."},{"style":"ili","verse":"","text":"Saar 19---24 Yàlla fasante na kóllëre ak bànni Israayil."},{"style":"ili","verse":"","text":"Saar 25---40 Yàlla feeñal na màggaayam ak sellaayam ci xaymab ndaje mi ñu defar, ba noppi yékkati ko ci diggu dal bi."},{"style":"ie","verse":"","text":""}]