[{"style":"s1","text":"Waxyu dal na xeet yi"},{"style":"s2","text":"Waxyu dal na Amon"},{"style":"p","text":""},{"style":"v","text":"Kàddug Aji Sax ji dikkal na ma ne ma:"},{"style":"v","text":"«Yaw nit ki, neel jàkk Amoneen ñi, nga jottali kàdduy \\w waxyu|waxyu:\\w* ci seen kaw."},{"style":"v","text":"Waxal Amoneen ñi, ne leen:"},{"style":"q1","text":"“Dégluleen kàddug Boroom bi Aji Sax ji."},{"style":"q1","text":"Boroom bi Aji Sax ji dafa wax ne:"},{"style":"q1","text":"yeena noon: ‘Ñaw!’ ba ñu teddadilee sama kër gu sell,"},{"style":"q1","text":"gental réewum Israayil,"},{"style":"q1","text":"gàddaayloo waa kër Yuda."},{"style":"q1","text":""},{"style":"v","text":"Maa ngii nag di leen jébbal màngaani penku,"},{"style":"q1","text":"ñu moom leen,"},{"style":"q1","text":"samp seeni dal fi seen biir,"},{"style":"q1","text":"yékkati fa seeni xayma."},{"style":"q1","text":"Ñooy lekk seen meññeef,"},{"style":"q1","text":"naan seen meew."},{"style":"q1","text":""},{"style":"v","text":"Maay soppi Raba seen péey ab parlub giléem,"},{"style":"q1","text":"maay def réewum Amon goorukaayu gàtt,"},{"style":"q1","text":"ba ngeen xam ne maay Aji Sax ji."},{"style":"q1","text":""},{"style":"v","text":"Boroom bi Aji Sax ji déy dafa wax ne:"},{"style":"q1","text":"Yeena doon tàccu,"},{"style":"q1","text":"di fecc, bége tiisu réewum Israayil,"},{"style":"q1","text":"di leen sewal lu ngeen man."},{"style":"q1","text":""},{"style":"v","text":"Maa ngii nag di leen dóor sama loxo,"},{"style":"q1","text":"te maa leen di jébbal xeet yi, ñu sëxëtoo leen."},{"style":"q1","text":"Maa leen di raafale fi digg xeet yi,"},{"style":"q1","text":"maa leen di fare ci réew yi,"},{"style":"q1","text":"faagaagal leen,"},{"style":"q1","text":"ba ngeen xam ne maay Aji Sax ji.”"},{"style":"s2","text":"Waxyu dal na Mowab"},{"style":"q1","text":""},{"style":"v","text":"«Boroom bi Aji Sax ji déy dafa wax ne:"},{"style":"q1","text":"Waa Mowab ak Seyir ñoo ne: “Xoolleen waa kër Yuda ñii ni ñu mujje,"},{"style":"q1","text":"ñook xeet yépp a yem!”"},{"style":"q1","text":""},{"style":"v","text":"Maa ngii nag di ŋafal réewum Mowab,"},{"style":"q1","text":"ba xañ leen mboolem seen dëkk ya gëna taaru sax,"},{"style":"q1","text":"di Bet Yesimot ak Baal Mewon ak Kiryaatayim."},{"style":"q1","text":""},{"style":"v","text":"Màngaani penku laa leen di jébbal,"},{"style":"q1","text":"jébbalaale leen Amon,"},{"style":"q1","text":"ba kenn du fàttalikooti Amon ci biir xeet yi,"},{"style":"q1","text":""},{"style":"v","text":"te maay wàcceel Mowab ay mbugal,"},{"style":"q1","text":"ba ñu xam ne maay Aji Sax ji."},{"style":"s2","text":"Waxyu dal na Edom"},{"style":"q1","text":""},{"style":"v","text":"«Boroom bi Aji Sax ji dafa wax ne:"},{"style":"q1","text":"Edom a feyu ci waa kër Yuda,"},{"style":"q1","text":"feyu ga mu feyu di tooñaange gu réy."},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"Maay dóor Edom sama loxo,"},{"style":"q1","text":"faat fa nit ak mala,"},{"style":"q1","text":"maa koy def ab gent,"},{"style":"q1","text":"la dale Teman ba Dedan, saamar lañu leen di faate."},{"style":"q1","text":""},{"style":"v","text":"Maay duma Edom,"},{"style":"q1","text":"te Israayil sama ñoñ laa leen di dumaa."},{"style":"q1","text":"Ñooy jëflanteek Edom la méngook sama mer,"},{"style":"q1","text":"tollook sama xadar,"},{"style":"q1","text":"ba ñu ñam sama mbugal."},{"style":"q1","text":"Kàddug Boroom bi Aji Sax jee."},{"style":"s2","text":"Waxyu dal na Filisti"},{"style":"q1","text":""},{"style":"v","text":"«Boroom bi Aji Sax ji déy dafa wax ne:"},{"style":"q1","text":"Filisteen ñee jiital seen mbañeel gu sax,"},{"style":"q1","text":"ñoo jéppee jéppi seeni noon, feyoo feyu,"},{"style":"q1","text":"ba tas leen."},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"Maa ngii di dóor Filisteen ñi sama loxo,"},{"style":"q1","text":"maay dagg ñooñu di askanu Keret,"},{"style":"q1","text":"maay far ndes wa ca tefesu géej."},{"style":"q1","text":""},{"style":"v","text":"Maa leen di feye mbugalu xadar yu mag,"},{"style":"q1","text":"te bu ma leen yenee sama peyu mbugal,"},{"style":"q1","text":"ñu xam ne maay Aji Sax ji.»"}]