[{"style":"s1","verse":"","text":"Waxyu dal na xeet yi"},{"style":"s2","verse":"","text":"Waxyu dal na Amon"},{"style":"p","verse":"","text":""},{"style":"v","verse":"1","text":"Kàddug Aji Sax ji dikkal na ma ne ma:"},{"style":"v","verse":"2","text":"«Yaw nit ki, neel jàkk Amoneen ñi, nga jottali kàdduy \\w waxyu|waxyu:\\w* ci seen kaw."},{"style":"v","verse":"3","text":"Waxal Amoneen ñi, ne leen:"},{"style":"q1","verse":"","text":"“Dégluleen kàddug Boroom bi Aji Sax ji."},{"style":"q1","verse":"","text":"Boroom bi Aji Sax ji dafa wax ne:"},{"style":"q1","verse":"","text":"yeena noon: ‘Ñaw!’ ba ñu teddadilee sama kër gu sell,"},{"style":"q1","verse":"","text":"gental réewum Israayil,"},{"style":"q1","verse":"","text":"gàddaayloo waa kër Yuda."},{"style":"q1","verse":"","text":""},{"style":"v","verse":"4","text":"Maa ngii nag di leen jébbal màngaani penku,"},{"style":"q1","verse":"","text":"ñu moom leen,"},{"style":"q1","verse":"","text":"samp seeni dal fi seen biir,"},{"style":"q1","verse":"","text":"yékkati fa seeni xayma."},{"style":"q1","verse":"","text":"Ñooy lekk seen meññeef,"},{"style":"q1","verse":"","text":"naan seen meew."},{"style":"q1","verse":"","text":""},{"style":"v","verse":"5","text":"Maay soppi Raba seen péey ab parlub giléem,"},{"style":"q1","verse":"","text":"maay def réewum Amon goorukaayu gàtt,"},{"style":"q1","verse":"","text":"ba ngeen xam ne maay Aji Sax ji."},{"style":"q1","verse":"","text":""},{"style":"v","verse":"6","text":"Boroom bi Aji Sax ji déy dafa wax ne:"},{"style":"q1","verse":"","text":"Yeena doon tàccu,"},{"style":"q1","verse":"","text":"di fecc, bége tiisu réewum Israayil,"},{"style":"q1","verse":"","text":"di leen sewal lu ngeen man."},{"style":"q1","verse":"","text":""},{"style":"v","verse":"7","text":"Maa ngii nag di leen dóor sama loxo,"},{"style":"q1","verse":"","text":"te maa leen di jébbal xeet yi, ñu sëxëtoo leen."},{"style":"q1","verse":"","text":"Maa leen di raafale fi digg xeet yi,"},{"style":"q1","verse":"","text":"maa leen di fare ci réew yi,"},{"style":"q1","verse":"","text":"faagaagal leen,"},{"style":"q1","verse":"","text":"ba ngeen xam ne maay Aji Sax ji.”"},{"style":"s2","verse":"","text":"Waxyu dal na Mowab"},{"style":"q1","verse":"","text":""},{"style":"v","verse":"8","text":"«Boroom bi Aji Sax ji déy dafa wax ne:"},{"style":"q1","verse":"","text":"Waa Mowab ak Seyir ñoo ne: “Xoolleen waa kër Yuda ñii ni ñu mujje,"},{"style":"q1","verse":"","text":"ñook xeet yépp a yem!”"},{"style":"q1","verse":"","text":""},{"style":"v","verse":"9","text":"Maa ngii nag di ŋafal réewum Mowab,"},{"style":"q1","verse":"","text":"ba xañ leen mboolem seen dëkk ya gëna taaru sax,"},{"style":"q1","verse":"","text":"di Bet Yesimot ak Baal Mewon ak Kiryaatayim."},{"style":"q1","verse":"","text":""},{"style":"v","verse":"10","text":"Màngaani penku laa leen di jébbal,"},{"style":"q1","verse":"","text":"jébbalaale leen Amon,"},{"style":"q1","verse":"","text":"ba kenn du fàttalikooti Amon ci biir xeet yi,"},{"style":"q1","verse":"","text":""},{"style":"v","verse":"11","text":"te maay wàcceel Mowab ay mbugal,"},{"style":"q1","verse":"","text":"ba ñu xam ne maay Aji Sax ji."},{"style":"s2","verse":"","text":"Waxyu dal na Edom"},{"style":"q1","verse":"","text":""},{"style":"v","verse":"12","text":"«Boroom bi Aji Sax ji dafa wax ne:"},{"style":"q1","verse":"","text":"Edom a feyu ci waa kër Yuda,"},{"style":"q1","verse":"","text":"feyu ga mu feyu di tooñaange gu réy."},{"style":"q1","verse":"","text":""},{"style":"v","verse":"13","text":"Moo tax Boroom bi Aji Sax ji dafa wax ne:"},{"style":"q1","verse":"","text":"Maay dóor Edom sama loxo,"},{"style":"q1","verse":"","text":"faat fa nit ak mala,"},{"style":"q1","verse":"","text":"maa koy def ab gent,"},{"style":"q1","verse":"","text":"la dale Teman ba Dedan, saamar lañu leen di faate."},{"style":"q1","verse":"","text":""},{"style":"v","verse":"14","text":"Maay duma Edom,"},{"style":"q1","verse":"","text":"te Israayil sama ñoñ laa leen di dumaa."},{"style":"q1","verse":"","text":"Ñooy jëflanteek Edom la méngook sama mer,"},{"style":"q1","verse":"","text":"tollook sama xadar,"},{"style":"q1","verse":"","text":"ba ñu ñam sama mbugal."},{"style":"q1","verse":"","text":"Kàddug Boroom bi Aji Sax jee."},{"style":"s2","verse":"","text":"Waxyu dal na Filisti"},{"style":"q1","verse":"","text":""},{"style":"v","verse":"15","text":"«Boroom bi Aji Sax ji déy dafa wax ne:"},{"style":"q1","verse":"","text":"Filisteen ñee jiital seen mbañeel gu sax,"},{"style":"q1","verse":"","text":"ñoo jéppee jéppi seeni noon, feyoo feyu,"},{"style":"q1","verse":"","text":"ba tas leen."},{"style":"q1","verse":"","text":""},{"style":"v","verse":"16","text":"Moo tax Boroom bi Aji Sax ji dafa wax ne:"},{"style":"q1","verse":"","text":"Maa ngii di dóor Filisteen ñi sama loxo,"},{"style":"q1","verse":"","text":"maay dagg ñooñu di askanu Keret,"},{"style":"q1","verse":"","text":"maay far ndes wa ca tefesu géej."},{"style":"q1","verse":"","text":""},{"style":"v","verse":"17","text":"Maa leen di feye mbugalu xadar yu mag,"},{"style":"q1","verse":"","text":"te bu ma leen yenee sama peyu mbugal,"},{"style":"q1","verse":"","text":"ñu xam ne maay Aji Sax ji.»"}]