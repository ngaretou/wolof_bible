[{"style":"s1","verse":"","text":"Waxyu dal na Edom"},{"style":"p","verse":"","text":""},{"style":"v","verse":"1","text":"Kàddug Aji Sax ji dikkal na ma ne ma:"},{"style":"v","verse":"2","text":"«Yaw nit ki, neel jàkk tundu Seyir\\f + \\fr 35.2 \\fk Seyir \\ft mooy réewum Edom, cosaanu Esawu sëtub Ibraayma.\\f*, nga jottali kàdduy \\w waxyu|waxyu:\\w* jëme ci kaw askan wi."},{"style":"v","verse":"3","text":"Nga wax ko, ne ko: “Boroom bi Aji Sax ji dafa wax ne:"},{"style":"q1","verse":"","text":"Yaw tundu Seyir, maa ngii fi sa kaw."},{"style":"q1","verse":"","text":"Maa lay dóor sama loxo,"},{"style":"q1","verse":"","text":"nar laa def gent bu wéet."},{"style":"q1","verse":"","text":""},{"style":"v","verse":"4","text":"Say dëkk, jali doj laa koy def,"},{"style":"q1","verse":"","text":"nga gental,"},{"style":"q1","verse":"","text":"ba xam ne maay Aji Sax ji."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"«“Dangaa masa bañ \\w bànni Israayil|bànni Israayil:\\w*."},{"style":"q1","verse":"","text":"Ba musibay bànni Israayil taxawee,"},{"style":"q1","verse":"","text":"ba seen àppu mbugal mat sëkk,"},{"style":"q1","verse":"","text":"yaa leen jañax ci kaw ñaawkay saamar."},{"style":"q1","verse":"","text":""},{"style":"v","verse":"6","text":"Moo tax giñ naa ko ci man miy dund,"},{"style":"q1","verse":"","text":"kàddug Boroom bi Aji Sax jee,"},{"style":"q1","verse":"","text":"deret laa lay sange,"},{"style":"q1","verse":"","text":"deret topp la,"},{"style":"q1","verse":"","text":"ndegam bañuloo tuur deret,"},{"style":"q1","verse":"","text":"deret a lay topp."},{"style":"q1","verse":"","text":""},{"style":"v","verse":"7","text":"Maay def tundu Seyir gent bu wéet,"},{"style":"q1","verse":"","text":"maa fay jële nit ku fay génne ak ku fay dugge."},{"style":"q1","verse":"","text":""},{"style":"v","verse":"8","text":"Maay feesaley tundam nit ñu ñu bóom,"},{"style":"q1","verse":"","text":"tundam yu ndaw aki xuram aki xuntam,"},{"style":"q1","verse":"","text":"fa la ñi ñu bóome saamar naan lareet."},{"style":"q1","verse":"","text":""},{"style":"v","verse":"9","text":"Ay gent yu gental fàww laa laay def,"},{"style":"q1","verse":"","text":"say dëkk, deesu ko dëkkeeti."},{"style":"q1","verse":"","text":"Su boobaa ngeen xam ne maay Aji Sax ji."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"«“Edom, yaa ngi naan:"},{"style":"q1","verse":"","text":"‘Ñaari làngi giir yii\\f + \\fr 35.10 \\fk ñaari làngi giir yi, \\ft Israayil laak Yuda.\\f* dëkke seen ñaari réew yii,"},{"style":"q1","verse":"","text":"maa leen moom, noo ciy teg loxo.’"},{"style":"q1","verse":"","text":"Yaa ko wax doonte man Aji Sax ji maa fa nekk."},{"style":"q1","verse":"","text":""},{"style":"v","verse":"11","text":"Moo tax giñ naa ko ci man miy dund,"},{"style":"q1","verse":"","text":"kàddug Boroom bi Aji Sax jee,"},{"style":"q1","verse":"","text":"ni nga mbugale bànni Israayil ci sa biir mer,"},{"style":"q1","verse":"","text":"ak sa kiñaan ak sa mbañeel,"},{"style":"q1","verse":"","text":"ni laa lay mbugale."},{"style":"q1","verse":"","text":"Maay dogal sab àtte, ba xamal ñii maay kan."},{"style":"q1","verse":"","text":""},{"style":"v","verse":"12","text":"Su boobaa nga xam ne man Aji Sax ji,"},{"style":"q1","verse":"","text":"maa dégg sa jépp waxi ñàkk kersa ja nga nee:"},{"style":"q1","verse":"","text":"‘Tundi Israayil a ngii ne tasar,"},{"style":"q1","verse":"","text":"dim sëxëtoo mu ñu nu wërsëgale.’"},{"style":"q1","verse":"","text":""},{"style":"v","verse":"13","text":"Yeenay damu fi sama kaw,"},{"style":"q1","verse":"","text":"di ma wax waxi reewande ju bare!"},{"style":"q1","verse":"","text":"Maa déggal sama bopp."},{"style":"q1","verse":"","text":""},{"style":"v","verse":"14","text":"Boroom bi Aji Sax ji dafa wax ne:"},{"style":"q1","verse":"","text":"Bu àddina sépp di bànneexu,"},{"style":"q1","verse":"","text":"yaw, ab gent laa lay def."},{"style":"q1","verse":"","text":""},{"style":"v","verse":"15","text":"Yaa doon bége suufas Israayil su gental."},{"style":"q1","verse":"","text":"Noonu laa lay def."},{"style":"q1","verse":"","text":"Ab gent ngay doon, yaw tundu Seyir,"},{"style":"q1","verse":"","text":"yaak Edom gépp ba mu daj."},{"style":"q1","verse":"","text":"Su boobaa ñu xam ne maay Aji Sax ji.”"}]