[{"style":"s1","text":"Mbugalu yonent yi taxaw na"},{"style":"p","text":""},{"style":"v","text":"Ba loolu amee kàddug Aji Sax ji dikkal ma ne ma:"},{"style":"v","text":"«Yaw nit ki, jottalil kàdduy \\w waxyu|waxyu:\\w* jëme ci kaw yonenti Israayil yiy biral ay kàdduy waxyu. Nanga wax ñiy biral kàdduy waxyu ci seen xelum bopp, ne leen:"},{"style":"q1","text":"“Dégluleen kàddug Aji Sax ji:"},{"style":"q1","text":"Boroom bi Aji Sax ji dafa wax ne:"},{"style":"q1","text":""},{"style":"v","text":"Wóoy ngalla yonent yu ñàkk xel"},{"style":"q1","text":"yiy topp seen xelum bopp te gisuñu tus!"},{"style":"q1","text":""},{"style":"v","text":"Yeen yonenti Israayiloo,"},{"style":"q1","text":"mbete till yuy foreb gent!"},{"style":"q1","text":""},{"style":"v","text":"Yéeguleen ca biir bëttukaayi tata ja,"},{"style":"q1","text":"jagalaguleen tata ju aar Israayil,"},{"style":"q1","text":"ngir taxaw, waajal xare ba,"},{"style":"q1","text":"keroog \\w bésub Aji Sax|bésub Aji Sax j-:\\w* ja."},{"style":"q1","text":""},{"style":"v","text":"Seeni peeñu caaxaan la,"},{"style":"q1","text":"seeni ngisaane diy fen."},{"style":"q1","text":"Ñu naa: ‘Kàddug Aji Sax jee,’"},{"style":"q1","text":"te Aji Sax ji yebalu leen!"},{"style":"q1","text":"Teewul ñuy xaar kàddu gu sotti."},{"style":"q1","text":""},{"style":"v","text":"Xanaa du peeñuy caaxaan ngeen gis?"},{"style":"q1","text":"Du ngisaaney fen ngeen di waxe,"},{"style":"q1","text":"naan: ‘Kàddug Aji Sax jee,’"},{"style":"q1","text":"te man àdduwuma?"},{"style":"b","text":""},{"style":"q1","text":""},{"style":"v","text":"«“Kon nag Boroom bi Aji Sax ji dafa wax ne:"},{"style":"q1","text":"Gannaaw yeena waxi caaxaan, gisi fen,"},{"style":"q1","text":"maa ngii nag, di dal fi seen kaw."},{"style":"q1","text":"Kàddug Boroom bi Aji Sax jee!"},{"style":"q1","text":""},{"style":"v","text":"Sama loxooy dal yonent"},{"style":"q1","text":"yiy gis peeñuy caaxaan,"},{"style":"q1","text":"di gisaaney fen."},{"style":"q1","text":"Sama péncum ñoñ, duñu fa teewe,"},{"style":"q1","text":"limeefu kër Israayil, deesu leen ca bind,"},{"style":"q1","text":"te réewum Israayil, duñu fa dellu."},{"style":"q1","text":"Su boobaa ñu xam ne maay Boroom bi Aji Sax ji."},{"style":"q1","text":""},{"style":"v","text":"Kon nag gannaaw ñu ngi lajjal sama ñoñ,"},{"style":"q1","text":"naan leen lépp jàmm! Te jàmm amul,"},{"style":"q1","text":"mu mel ni miiru digaloo bu sew bu ñu ñab-ñabal,"},{"style":"q1","text":"te ñii defuñu lu moy raax ko raax bu weex,"},{"style":"q1","text":""},{"style":"v","text":"waxal raaxkati weexal yi, ne leen:"},{"style":"q1","text":"‘Tata jeey màbb,"},{"style":"q1","text":"ndax waameey wal,"},{"style":"q1","text":"ponkali doji yuur ne yureet,"},{"style":"q1","text":"ngëlén riddi, bëtt tata ja!’"},{"style":"q1","text":""},{"style":"v","text":"Bu tata ji jekkee ne jànjaŋ,"},{"style":"q1","text":"ndax deesu leen laaj fu weexal ba ngeen ca raaxoon jaar?"},{"style":"q1","text":""},{"style":"v","text":"Kon Boroom bi Aji Sax ji dafa wax ne:"},{"style":"q1","text":"Maay xadaru, riddil ngëlén,"},{"style":"q1","text":"mer, walal waame,"},{"style":"q1","text":"am sànj yuri ponkali doji sànkute."},{"style":"q1","text":""},{"style":"v","text":"Maay màbb tata ji ngeen raax weexal,"},{"style":"q1","text":"mëqal ko suuf,"},{"style":"q1","text":"fondmaa tata ja ne duŋŋ,"},{"style":"q1","text":"lépp jóoru, ngeen jekkaliku ca biir."},{"style":"q1","text":"Su boobaa ngeen xam ne maay Aji Sax ji."},{"style":"q1","text":""},{"style":"v","text":"Maay xëpp sama xadar ci kaw tata ji"},{"style":"q1","text":"ak ña ko raaxoon weexal,"},{"style":"q1","text":"ne leen: ‘Tata mes,"},{"style":"q1","text":"weexalkatu tata mes!"},{"style":"q1","text":""},{"style":"v","text":"Mooy yonenti Israayil yi biral Yerusalem kàdduy waxyu,"},{"style":"q1","text":"di leen gisal peeñum jàmm,"},{"style":"q1","text":"te jàmm amul.’"},{"style":"q1","text":"Kàddug Boroom bi Aji Sax jee!”"},{"style":"b","text":""},{"style":"q1","text":""},{"style":"v","text":"«Yaw nit ki,"},{"style":"q1","text":"janool ak sa bokk yu jigéen"},{"style":"q1","text":"yiy biral kàdduy waxyu ci seen xelum bopp,"},{"style":"q1","text":"nga jottali kàdduy waxyu fi seen kaw."},{"style":"q1","text":""},{"style":"v","text":"Neel: “Boroom bi Aji Sax ji dafa wax ne:"},{"style":"q1","text":"Wóoy ngalla jigéen ñiy sàkkal ku ne jarab xërëm,"},{"style":"q1","text":"di ràbbal ku ne muuraayu xërëm bu ko jot,"},{"style":"q1","text":"di ko moome nit ñi!"},{"style":"q1","text":"Ndax man ngeena aakimoo sama bakkanu ñoñ"},{"style":"q1","text":"tey sàmmaale seen bakkanu bopp?"},{"style":"q1","text":""},{"style":"v","text":"Bu ngeen di fen sama ñoñ ñiy dégluy fen,"},{"style":"q1","text":"yeena ngi may teddadil fi sama ñoñ,"},{"style":"q1","text":"ngir ŋëbu peppum lors ak dogu mburu,"},{"style":"q1","text":"ba tax ngeen di rey bakkan yu warula dee,"},{"style":"q1","text":"di musal bakkan yu warula dund."},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"Maa ngii di dal ci seen kaw jaray xërëm"},{"style":"q1","text":"yi ngeen di nappe ay bakkan niy picc."},{"style":"q1","text":"Seeni jara laay foqatee ci seeni loxo,"},{"style":"q1","text":"ba yiwi bakkan yi ngeen di napp niy picc."},{"style":"q1","text":""},{"style":"v","text":"Maay foqati seeni muuraay,"},{"style":"q1","text":"génne sama ñoñ ci seeni loxo,"},{"style":"q1","text":"ñu noppee doon seenum pàdd,"},{"style":"q1","text":"ba ngeen xam ne maay Aji Sax ji."},{"style":"q1","text":""},{"style":"v","text":"Gannaaw yeena fen ba jeexal xolu aji jub,"},{"style":"q1","text":"te du maa ko tegu naqar,"},{"style":"q1","text":"gannaaw yeena dooleel ku bon,"},{"style":"q1","text":"tere koo dëpp yoonu mbonam ba dund,"},{"style":"q1","text":""},{"style":"v","text":"dungeen gisati nag peeñuy caaxaan,"},{"style":"q1","text":"dungeen gisaaneeti."},{"style":"q1","text":"Maay génne sama ñoñ ci seeni loxo,"},{"style":"q1","text":"ngeen xam ne maay Aji Sax ji.”»"}]