[{"style":"s1","text":"Waxyu dal na Gog"},{"style":"p","text":""},{"style":"v","text":"Kàddug Aji Sax ji dikkal na ma ne ma:"},{"style":"v","text":"«Yaw nit ki, neel jàkk Gog ma ca réewum Magog, boroom Meseg ak Tubal, te nga jottali kàdduy \\w waxyu|waxyu:\\w* jëme ci kawam."},{"style":"v","text":"Neel: “Boroom bi Aji Sax ji dafa wax ne:"},{"style":"q1","text":"Yaw Gog, kilifa gi ñu ràññee ci Meseg ak Tubal,"},{"style":"q1","text":"maa ngi nii fi sa kaw."},{"style":"q1","text":""},{"style":"v","text":"Maa lay waññi, we say ŋaam ay lonku,"},{"style":"q1","text":"génne la yaak sa mbooloo mépp ak fas ak gawar,"},{"style":"q1","text":"ñépp gànnaayu ba diis,"},{"style":"q1","text":"di gàngoor gu yaa, ak pakk yu mag ak yu ndaw,"},{"style":"q1","text":"ñépp mane saamar."},{"style":"q1","text":""},{"style":"v","text":"Waa Pers, waa \\w Kuus|Kuus:\\w* ak waa Puut ay ànd ak yeen,"},{"style":"q1","text":"ñoom ñépp fàggoo pakk ak mbaxanam xare."},{"style":"q1","text":""},{"style":"v","text":"Gomeer indaale gàngooram gépp,"},{"style":"q1","text":"ak Bet Togarma ga ca catal bëj-gànnaar, ak gàngooram yépp,"},{"style":"q1","text":"ñuy xeet yu takku, ànd ak yaw."},{"style":"b","text":""},{"style":"q1","text":""},{"style":"v","text":"«“Nanga waajal a waajal,"},{"style":"q1","text":"yaak mboolem sa ndaje mi dajesi fi yaw,"},{"style":"q1","text":"nga doon seen wattukat."},{"style":"q1","text":""},{"style":"v","text":"Feek lu yàgg dees na la woo."},{"style":"q1","text":"Bu ay at jàlle ba jeex, yaay songi am réew"},{"style":"q1","text":"mu nit ña rëcc ci saamar,"},{"style":"q1","text":"ba jóge ci ay xeeti xeet,"},{"style":"q1","text":"dajeji ca kaw tundi Israayil ya yàggoona wéet."},{"style":"q1","text":"Ñooñoo seppikoo ci xeeti àddina yi,"},{"style":"q1","text":"ñoom ñépp dëkksi fa ci biir xel mu dal."},{"style":"q1","text":""},{"style":"v","text":"Waaye yaa naa jàyy ni ngëlén,"},{"style":"q1","text":"mel ni aw xiin,"},{"style":"q1","text":"muur réew mi, yaak sa gàngoor yépp,"},{"style":"q1","text":"ak xeeti xeet yi ànd ak yaw."},{"style":"b","text":""},{"style":"q1","text":""},{"style":"v","text":"«“Boroom bi Aji Sax ji dafa wax ne:"},{"style":"q1","text":"Bésub keroog, ay xalaat dikkal la,"},{"style":"q1","text":"nga mébét mébét mu bon,"},{"style":"q1","text":""},{"style":"v","text":"daldi ne: ‘Maay songi réew mu ne ŋàpp,"},{"style":"q1","text":"maay dali ca kaw waa réew mu ne finaax,"},{"style":"q1","text":"dëkke xel mu dal,"},{"style":"q1","text":"te du tata ju wër fu ñu dëkke, ñoom ñépp,"},{"style":"q1","text":"du buntu dëkk, du tëjukaayu bunt.’"},{"style":"q1","text":""},{"style":"v","text":"Yaay dikk ngir foqati, sëxëtoo alal,"},{"style":"q1","text":"daldi aakimoo genti démb yu ñu dëkke tey,"},{"style":"q1","text":"ña fa ne di mbooloo mu ñu seppee ci xeet yi,"},{"style":"q1","text":"amug jur aki alal,"},{"style":"q1","text":"te dëkke léegi ci diggu àddina."},{"style":"q1","text":""},{"style":"v","text":"Waa Seba ak Dedan ak julay Tarsis,"},{"style":"q1","text":"ak mboolem seeni boroom daraja ñoo lay wax ne la:"},{"style":"q1","text":"‘Ndax nangu alal a la yékkati?"},{"style":"q1","text":"Ndax sëxëtoo alalu xaree la taxa bàbbi sa gàngoor,"},{"style":"q1","text":"ngir yóbbu xaalis ak wurus,"},{"style":"q1","text":"nangu jur ak alal, ba dajalee ca xare ba koom gu takku?’ ”"},{"style":"p","text":""},{"style":"v","text":"«Kon nag yaw nit ki, jottalil kàdduy waxyu, waxal Gog, ne ko: “Boroom bi Aji Sax ji dafa wax ne:"},{"style":"q1","text":"Bésub keroog déy,"},{"style":"q1","text":"bu Israayil sama ñoñ sancsee xel mu dal, dinga ko yég,"},{"style":"q1","text":""},{"style":"v","text":"ba bàyyikoo sa màkkaan, ca catal bëj-gànnaar,"},{"style":"q1","text":"yaak xeet yu bare yu ànd ak yaw,"},{"style":"q1","text":"ñoom ñépp war fas,"},{"style":"q1","text":"di gàngoor gu mag, di mbooloo mu bare."},{"style":"q1","text":""},{"style":"v","text":"Yaay songi Israayil, sama ñoñ,"},{"style":"q1","text":"mel ni aw niir, muur réew ma."},{"style":"q1","text":"Fan yu mujj ya la loolu di am,"},{"style":"q1","text":"maa lay yóbbu yaw Gog, ba ca réew ma ma séddoo."},{"style":"q1","text":"Maa lay firndeele sama sellaay,"},{"style":"q1","text":"ngir xeet yi gis, ba xam maay kan."},{"style":"b","text":""},{"style":"q1","text":""},{"style":"v","text":"«“Boroom bi Aji Sax ji déy dafa wax ne:"},{"style":"q1","text":"Yaw déy, laa doon wax bu yàgg,"},{"style":"q1","text":"yonenti Israayil, sama jaam ña jottali ko ca yooya jant,"},{"style":"q1","text":"ñu jottali kàdduy waxyu ay ati at,"},{"style":"q1","text":"ne maa lay dalloo ci sama kaw ñoñ."},{"style":"q1","text":""},{"style":"v","text":"Bésub keroog, ba Gog di dalsi ca kaw réewum Israayil,"},{"style":"q1","text":"kàddug Boroom bi Aji Sax jee,"},{"style":"q1","text":"sama xadaru mer ay fettax."},{"style":"q1","text":""},{"style":"v","text":"Sama fiiraange ak sama tàngooru xadar laa birale ne,"},{"style":"q1","text":"bésub keroog déy, suuf dina yëngoo Israayil lool;"},{"style":"q1","text":""},{"style":"v","text":"jën ak njanaaw di lox fi sama kanam,"},{"style":"q1","text":"ñook rabu àll yi ak mboolem luy raam"},{"style":"q1","text":"ak kuy nit fi kaw suuf."},{"style":"q1","text":"Tund yi màbb, doji mbartal ya fàqandoo,"},{"style":"q1","text":"tata yépp jóoroondoo."},{"style":"q1","text":""},{"style":"v","text":"Ca laay wool mbooloom Gog saamar fa sama kaw tund yépp,"},{"style":"q1","text":"kàddug Boroom bi Aji Sax jee,"},{"style":"q1","text":"mbokk di jam mbokk saamar."},{"style":"q1","text":""},{"style":"v","text":"Maa koy mbugale mbas ak deret ju tuuru,"},{"style":"q1","text":"ak wali waameek doji yuur,"},{"style":"q1","text":"ak tawub sawaraak tamarax, mooki gàngooram,"},{"style":"q1","text":"ak xeet yu bare yi ànd ak moom."},{"style":"q1","text":""},{"style":"v","text":"Maay biralee noonu sama màggaay ak sama sellaay,"},{"style":"q1","text":"maa niy xamlee sama bopp,"},{"style":"q1","text":"yéefar yu bare di gis,"},{"style":"q1","text":"ba xam ne maay Aji Sax ji.”"}]