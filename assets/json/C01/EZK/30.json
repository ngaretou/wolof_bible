[{"style":"s2","text":"Babilon song na Misra"},{"style":"p","text":""},{"style":"v","text":"Ba loolu amee kàddug Aji Sax ji dikkal ma ne ma:"},{"style":"v","text":"«Yaw nit ki, jottalil kàdduy \\w waxyu|waxyu:\\w*! Neel: “Boroom bi Aji Sax ji dafa wax ne:"},{"style":"q1","text":"Jooyleen, ne: ‘Wóoy bii bés!’"},{"style":"q1","text":""},{"style":"v","text":"Bés jubsi na déy,"},{"style":"q1","text":"\\w bésub Aji Sax|bésub Aji Sax j-:\\w* ji jubsi na!"},{"style":"q1","text":"Bésub xàmbaar, muy bésub àtte ñeel xeet yi."},{"style":"q1","text":""},{"style":"v","text":"Saamar ay dikkal Misra,"},{"style":"q1","text":"fépp di jal-jali ba ca \\w Kuus|Kuus:\\w*,"},{"style":"q1","text":"aw nit, ñu bóom ca Misra,"},{"style":"q1","text":"nangu alalu réew ma,"},{"style":"q1","text":"kenu ya màbb."},{"style":"q1","text":""},{"style":"v","text":"Waa Kuus ak Puut ak Ludd ak xeet yu raxe yépp ak waa Kub,"},{"style":"q1","text":"boole ci ñenn ci réew mi farandoo ak moom,"},{"style":"q1","text":"ñoom ñépp saamar a leen di faat."},{"style":"b","text":""},{"style":"q1","text":""},{"style":"v","text":"«“Aji Sax ji dafa wax ne:"},{"style":"q1","text":"Wéeruwaayi Misra ya day jóoru,"},{"style":"q1","text":"doole ja Misray sago ŋiis;"},{"style":"q1","text":"la dale Migdol ba Asuwan\\f + \\fr 30.6 \\fk Asuwan \\ft mooy Siyen ba tey.\\f*, saamar a leen di faat."},{"style":"q1","text":"Kàddug Boroom bi Aji Sax jee."},{"style":"q1","text":""},{"style":"v","text":"Ñooy gëna wéet ci réew yi,"},{"style":"q1","text":"seeni dëkk gëna gental ci dëkk yi."},{"style":"q1","text":""},{"style":"v","text":"Bu ma taalee Misra,"},{"style":"q1","text":"ba wéeruwaayam yépp rajaxoo,"},{"style":"q1","text":"dinañu xam ne maay Aji Sax ji."},{"style":"q1","text":""},{"style":"v","text":"Bésub keroog dees na dugg ay gaal, génn ci sama ndigal,"},{"style":"q1","text":"ngir indil tiitaange réewum Kuus ma ne finaax,"},{"style":"q1","text":"muy seen jal-jal keroog jéllub Misra ba."},{"style":"q1","text":"Bés baa ngii di dikk déy!"},{"style":"b","text":""},{"style":"q1","text":""},{"style":"v","text":"«“Boroom bi Aji Sax ji dafa wax ne:"},{"style":"q1","text":"Maay jeexal mbooloom Misra mu réy,"},{"style":"q1","text":"jaare ko ci Nebukatnecar buuru Babilon."},{"style":"q1","text":""},{"style":"v","text":"Mooy ànd ak ñoñam,"},{"style":"q1","text":"di ñi gëna néeg ci yéefar yi,"},{"style":"q1","text":"dikk yàqatesi réew mi;"},{"style":"q1","text":"ñooy boccil Misra saamar,"},{"style":"q1","text":"ba feesal réew mi ay néew."},{"style":"q1","text":""},{"style":"v","text":"Maay def wali Niil ag joor,"},{"style":"q1","text":"maay jaay réew mi nit ñu aay."},{"style":"q1","text":"Maay alag réew meek li ci biiram,"},{"style":"q1","text":"jaare ko ci ay doxandéem."},{"style":"q1","text":"Man Aji Sax ji, maa ko wax."},{"style":"b","text":""},{"style":"q1","text":""},{"style":"v","text":"«“Boroom bi Aji Sax ji dafa wax ne:"},{"style":"q1","text":"Maay sànk kasaray tuur yi ak yàllantu ya ca Memfis."},{"style":"q1","text":"Buur dootul toog ci jalu réewum Misra,"},{"style":"q1","text":"te maay indi tiitaange ci biir Misra."},{"style":"q1","text":""},{"style":"v","text":"Maay yàqate Pattros,"},{"style":"q1","text":"taal dëkk bi ñuy wax Cowan,"},{"style":"q1","text":"ba sottal sama mbugal ci kaw dëkk bi ñuy wax No."},{"style":"q1","text":""},{"style":"v","text":"Maay sottil sama xadar Sin, rawtub Misra,"},{"style":"q1","text":"te maay tenqi gàngooru No."},{"style":"q1","text":""},{"style":"v","text":"Maay taal Misra,"},{"style":"q1","text":"dëkk ba ñuy wax Sin di rag-ragi;"},{"style":"q1","text":"dëkk ba ñuy wax No, ñu bëtt ko;"},{"style":"q1","text":"Memfis, noon yi nangu ko digg bëccëg."},{"style":"q1","text":""},{"style":"v","text":"Xaleli góori Oon ak Pi Beset, saamar a leen di faat,"},{"style":"q1","text":"waa dëkk yooyu ca des njaam lañu jëm."},{"style":"q1","text":""},{"style":"v","text":"Bu ma dogee sidditi Misra,"},{"style":"q1","text":"ba doole ja muy sago ŋiis,"},{"style":"q1","text":"jant dootul fenk ci Tapanes,"},{"style":"q1","text":"aw xiin ay sàng dëkk bi,"},{"style":"q1","text":"te dëkk-dëkkaanam ya, njaam lañu jëm."},{"style":"q1","text":""},{"style":"v","text":"Nii laay wàccee ay mbugal ci Misra,"},{"style":"q1","text":"ba ñu xam ne maay Aji Sax ji.”»"},{"style":"s2","text":"Doole réer na Misra"},{"style":"p","text":""},{"style":"v","text":"Ca fukkeelu at maak benn, juróom ñaari fan ca weer wa njëkk, kàddug Aji Sax ji dikkal na ma ne ma:"},{"style":"q1","text":""},{"style":"v","text":"«Yaw nit ki, damm naa përëgu Firawna buuru Misra,"},{"style":"q1","text":"mu ngii, deesu ko takk, ba mu faju,"},{"style":"q1","text":"deesu ko lëmës, ba mu mana ŋàbb saamar."},{"style":"q1","text":""},{"style":"v","text":"Léegi nag Boroom bi Aji Sax ji dafa wax ne:"},{"style":"q1","text":"Maa ngii fi kaw Firawna buuru Misra."},{"style":"q1","text":"Ñaari përëgam yépp laay damm;"},{"style":"q1","text":"bu baax beek bi damm ba noppi,"},{"style":"q1","text":"maay waddal saamaram bi ci loxoom,"},{"style":"q1","text":""},{"style":"v","text":"maay tasaare Misra fi biir xeet yi,"},{"style":"q1","text":"wasaare leen fi biir réew yi."},{"style":"q1","text":""},{"style":"v","text":"Maay dooleel përëgu buuru Babilon,"},{"style":"q1","text":"teg sama saamar ci loxoom."},{"style":"q1","text":"Gannaaw ba ma dammee përëgi Firawna,"},{"style":"q1","text":"Firawna dina binni te dee ci kanamu noonam."},{"style":"q1","text":""},{"style":"v","text":"Maay dooleel përëgi buuru Babilon moos,"},{"style":"q1","text":"përëgi buuru Misra yoqi."},{"style":"q1","text":"Maay teg sama saamar ci loxol buuru Babilon,"},{"style":"q1","text":"mu xàcc ko jëme ci réewum Misra,"},{"style":"q1","text":"ba ñu xam ne maay Aji Sax ji."},{"style":"q1","text":""},{"style":"v","text":"Maay tasaare Misra fi biir xeet yi,"},{"style":"q1","text":"wasaare leen fi biir réew yi,"},{"style":"q1","text":"ba ñu xam ne maay Aji Sax ji.»"}]