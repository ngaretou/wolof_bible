[{"style":"s1","verse":"","text":"Digeb yiw a gën jàmmu tey"},{"style":"p","verse":"","text":""},{"style":"v","verse":"1","text":"Ba loolu wéyee ngelaw ne ma siféet, yóbbu ma ba ca buntu penkub kër Aji Sax ja janook penku. Foofa ca bunt ba, yemuma ci lu moy ñaar fukki nit ak juróom. Ma xàmmee ca Yaasaña doomu Asur ak Pelaca doomu Benaya, di njiiti askan wi."},{"style":"v","verse":"2","text":"Aji Sax ji ne ma: «Yaw nit ki, ñii ñooy mébétkati ñaawtéef ñiy digle lu bon ci dëkk bii."},{"style":"v","verse":"3","text":"Ñu ngi naa: “Bunu tabaxagum ay kër; dëkk bii daa mel ni ndab, nun nu fegu ni yàpp wu ca ube.”"},{"style":"v","verse":"4","text":"Kon nag yaw nit ki, jottalil kàdduy \\w waxyu|waxyu:\\w* jëme ci seen kaw.»"},{"style":"v","verse":"5","text":"Leerug Aji Sax ji daldi dal fi sama kaw, ne ma: «Neel:"},{"style":"q1","verse":"","text":"Aji Sax ji dafa wax ne:"},{"style":"q1","verse":"","text":"Yeen waa kër Israayil, yeena waxe nii,"},{"style":"q1","verse":"","text":"seeni mébét, xam naa ko."},{"style":"q1","verse":"","text":""},{"style":"v","verse":"6","text":"Bóom ngeena bóom seen bokki dëkk bii,"},{"style":"q1","verse":"","text":"ba mbedd yi fees dell aki néew."},{"style":"q1","verse":"","text":""},{"style":"v","verse":"7","text":"Moo tax Boroom bi Aji Sax ji dafa wax ne:"},{"style":"q1","verse":"","text":"Dëkk bi kay ndab la,"},{"style":"q1","verse":"","text":"seen bokki néew yi ngeen fi saam di yàpp wi ci ube,"},{"style":"q1","verse":"","text":"waaye yeen dees na leen fi génnee."},{"style":"q1","verse":"","text":""},{"style":"v","verse":"8","text":"Saamar ngeen ragal,"},{"style":"q1","verse":"","text":"saamar laa leen di indil."},{"style":"q1","verse":"","text":"Kàddug Boroom bi Aji Sax jee."},{"style":"q1","verse":"","text":""},{"style":"v","verse":"9","text":"Maa leen di génne biir dëkk bi,"},{"style":"q1","verse":"","text":"teg leen ci loxoy doxandéem,"},{"style":"q1","verse":"","text":"wàcceel leeni mbugal."},{"style":"q1","verse":"","text":""},{"style":"v","verse":"10","text":"Saamar lañu leen di faate,"},{"style":"q1","verse":"","text":"fa catal Israayil laa leen di mbugale,"},{"style":"q1","verse":"","text":"ngeen xam ne maay Aji Sax ji."},{"style":"q1","verse":"","text":""},{"style":"v","verse":"11","text":"Dëkk bii du doon seen ndab,"},{"style":"q1","verse":"","text":"te dungeen yàpp wu cay ube."},{"style":"q1","verse":"","text":"Fa catal Israayil laa leen di mbugale."},{"style":"q1","verse":"","text":""},{"style":"v","verse":"12","text":"Su boobaa ngeen xam ne maay Aji Sax"},{"style":"q1","verse":"","text":"ji ngeen sàmmul dogali yoonam,"},{"style":"q1","verse":"","text":"jëfewuleen àttey yoonam,"},{"style":"q1","verse":"","text":"xanaa di jëfe aaday xeet yi leen séq.»"},{"style":"p","verse":"","text":""},{"style":"v","verse":"13","text":"Naka laay jottalil kàdduy waxyu, Pelaca (muy firi Aji rëcc ju Yàlla) doomu Benaya jekki rekk, dee. Ma ne fëlëñ, dëpp sama jë fa suuf, daldi àddu ca kaw, ne: «Éy Boroom bi Aji Sax ji, yaay faagaagal ndesu Israayil nii?»"},{"style":"p","verse":"","text":""},{"style":"v","verse":"14","text":"Ba loolu wéyee kàddug Aji Sax ji dikkal ma, ne ma:"},{"style":"v","verse":"15","text":"«Yaw nit ki, gannaaw sa bokk yooyu nga bokkal, ñuy say bokk lenqe, di mboolem waa kër Israayil ñi nekk ngàllo, ñoom la waa Yerusalem di siis, naan: “Soreleen Aji Sax ji; réew mii, nun la ko sédd.”"},{"style":"v","verse":"16","text":"Kon nag, waxal ne: “Boroom bi Aji Sax ji dafa wax ne:"},{"style":"q1","verse":"","text":"Maa soreel moos seen bokk yooyu fa biir yéefar ya,"},{"style":"q1","verse":"","text":"maa leen wasaare biir réewoo réew,"},{"style":"q1","verse":"","text":"te du tee ma teewal leen ni béreb bu sell"},{"style":"q1","verse":"","text":"fa réew ya ñu sancaani.”"},{"style":"m","verse":"","text":""},{"style":"v","verse":"17","text":"Moo tax nanga wax ne: “Boroom bi Aji Sax ji dafa wax ne:"},{"style":"q1","verse":"","text":"Maa leen di dajalee fa xeet ya,"},{"style":"q1","verse":"","text":"boolee leen fa réew ya ngeen wasaaroo,"},{"style":"q1","verse":"","text":"ba joxaat leen suufas Israayil.”»"},{"style":"q1","verse":"","text":""},{"style":"v","verse":"18","text":"Mu teg ca ne: «Bu waa kër Israayil ñibbee,"},{"style":"q1","verse":"","text":"dinañu fa jële mboolem lu jomblu ak lépp lu siblu."},{"style":"q1","verse":"","text":""},{"style":"v","verse":"19","text":"Maa leen di may beneen xol, te xel mu yees laay def ci ñoom."},{"style":"q1","verse":"","text":"Seen xol ni doj yi laay roccee ci seen yaram,"},{"style":"q1","verse":"","text":"wecceel leen ko xol yu nooye ni suux."},{"style":"q1","verse":"","text":""},{"style":"v","verse":"20","text":"Su ko defee sama dogali yoon lañuy doxe,"},{"style":"q1","verse":"","text":"te sama àttey yoon lañuy sàmm, di ko jëfe."},{"style":"q1","verse":"","text":"Su boobaa ñuy sama ñoñ,"},{"style":"q1","verse":"","text":"may seen Yàlla."},{"style":"q1","verse":"","text":""},{"style":"v","verse":"21","text":"Waaye nit ña seen xol jengal seen jëf ju jomblu,"},{"style":"q1","verse":"","text":"ak seen yëf yu seexluwu,"},{"style":"q1","verse":"","text":"maay këpp seen jëf ci seen bopp."},{"style":"q1","verse":"","text":"Kàddug Boroom bi Aji Sax jee.»"},{"style":"p","verse":"","text":""},{"style":"v","verse":"22","text":"Ba loolu amee malaakay \\w serub|serub y-:\\w* ya firi seeni laaf, ànd ak mbege ya, leeru Yàllay Israayil tiim leen fa kaw-a-kaw."},{"style":"v","verse":"23","text":"Gannaaw loolu leeru Aji Sax ji yékkatikoo fa digg dëkk ba, dem, taxawi fa kaw tund wa ca penkub dëkk ba."},{"style":"v","verse":"24","text":"Ba loolu amee ngelaw ne ma siféet, yóbbu ba ca waa ngàllo ga ca réewum Babilon, lépp ci peeñu, ci dooley leerug Yàlla. Peeñu ma ma gis nag yem fa."},{"style":"v","verse":"25","text":"Ba loolu amee ma àgge waa ngàllo ga mboolem mbir ya ma Aji Sax ji won."}]