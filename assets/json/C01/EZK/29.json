[{"style":"s2","text":"Waxyu dal na Misra"},{"style":"p","text":""},{"style":"v","text":"Ca fukkeelu at ma, fukki fan ak ñaar ca fukkeelu weer wa, kàddug Aji Sax ji dikkal na ma ne ma:"},{"style":"v","text":"«Yaw nit ki, neel jàkk Firawna buuru Misra, nga jottali kàdduy \\w waxyu|waxyu:\\w* fi kawam ak fi kaw Misra gépp."},{"style":"v","text":"Waxal, nga ne: “Boroom bi Aji Sax ji dafa wax ne:"},{"style":"q1","text":"Maa ngii fi sa kaw, yaw Firawna buuru Misra,"},{"style":"q1","text":"yaw ninki-nanka ju mag ji goor ci say diggi dex,"},{"style":"q1","text":"te naan: ‘Maa moom sama dex,"},{"style":"q1","text":"man ci sama bopp maa ko sàkk!’"},{"style":"q1","text":""},{"style":"v","text":"Waaye maay we ay lonku ci say ŋaam,"},{"style":"q1","text":"jël sa jëni waltan,"},{"style":"q1","text":"ŋoyal leen ci say waasintóor,"},{"style":"q1","text":"diree la say waltan,"},{"style":"q1","text":"sa jëni waltan yépp ŋoy ci say waasintóor."},{"style":"q1","text":""},{"style":"v","text":"Ma wacc la ca màndiŋ ma,"},{"style":"q1","text":"yaw yaak mboolem sa jëni waltan."},{"style":"q1","text":"Ci àll bi nga naa ñàyy,"},{"style":"q1","text":"deesu la for, deesu la fat."},{"style":"q1","text":"Ndundati àll beek njanaaw yi, yaw laa leen di leele,"},{"style":"q1","text":""},{"style":"v","text":"ba waa Misra gépp xam ne maay Aji Sax ji."},{"style":"b","text":""},{"style":"q1","text":"«“Seen ndimbal ak Israayil mooy ndimbalu bantu barax,"},{"style":"q1","text":""},{"style":"v","text":"ñu jafandu ci, mu ne tàllit,"},{"style":"q1","text":"ne xureet mbagg yépp,"},{"style":"q1","text":"ñu wéeroo ko, mu ne tipp,"},{"style":"q1","text":"ndigg yépp rëcc."},{"style":"b","text":""},{"style":"q1","text":""},{"style":"v","text":"«“Moo tax Boroom bi Aji Sax ji dafa wax ne:"},{"style":"q1","text":"Yaw Misra, maa ngii di la indil saamar,"},{"style":"q1","text":"ba faat la yaw, nit ak mala."},{"style":"q1","text":""},{"style":"v","text":"Réewum Misraay gental, di ndànd-foyfoy,"},{"style":"q1","text":"ba ñu xam ne maay Aji Sax ji."},{"style":"q1","text":"Li nga ne: ‘Dex gi maa ko moom,"},{"style":"q1","text":"man maa ko sàkk,’"},{"style":"q1","text":""},{"style":"v","text":"moo tax maa ngii fi sa kaw,"},{"style":"q1","text":"yaak say wali dex."},{"style":"q1","text":"Maay def réewum Misra gent bu ne sereŋ,"},{"style":"q1","text":"mu gentale Migdol ca bëj-gànnaar, ba Asuwan\\f + \\fr 29.10 \\fk Asuwan \\ft mooy Siyen ba tey.\\f*,"},{"style":"q1","text":"fa mu digalook réewum \\w Kuus|Kuus:\\w* ca bëj-saalum."},{"style":"q1","text":""},{"style":"v","text":"Tànku doom aadama du fa jaare,"},{"style":"q1","text":"tànku mala du fa jaare,"},{"style":"q1","text":"te deesu fa dëkke diiru ñeent fukki at."},{"style":"q1","text":""},{"style":"v","text":"Maay def Misra gëna gental ci réew yi gental,"},{"style":"q1","text":"ay dëkkam gëna gental ci dëkk yi diiru ñeent fukki at."},{"style":"q1","text":"Maay tasaare waa Misra ci biir xeet yi,"},{"style":"q1","text":"wasaare leen ci biir réew yi."},{"style":"q1","text":""},{"style":"v","text":"Boroom bi Aji Sax ji déy dafa wax ne:"},{"style":"q1","text":"Bu ñeent fukki at yi matee,"},{"style":"q1","text":"ma dajalee waa Misra fa digg xeet ya ñu tasaaroo woon."},{"style":"q1","text":""},{"style":"v","text":"Ca laay tijjee wërsëgu Misra,"},{"style":"q1","text":"delloo leen réewum Pattros ca bëj-saalum, seen réewum cosaan,"},{"style":"q1","text":"ñu doon fa nguur gu suufe,"},{"style":"q1","text":""},{"style":"v","text":"gëna suufe ci nguur yi,"},{"style":"q1","text":"ba dootuñu damu fi kaw xeet yi."},{"style":"q1","text":"Maa leen di tuutal ba dootuñu yilif xeet yi."},{"style":"q1","text":""},{"style":"v","text":"Waa kër Israayil dootuñu yaakaar Misra,"},{"style":"q1","text":"xanaa ñuy fàttaliku na ñu ñaawe woon démb,"},{"style":"q1","text":"ba ñuy làqoo waa Misra,"},{"style":"q1","text":"te dinañu xam ne maay Boroom bi Aji Sax ji.”»"},{"style":"p","text":""},{"style":"v","text":"Ca ñaar fukkeelu at maak juróom ñaar, benn fanu weer wa njëkk, kàddug Aji Sax ji dikkal na ma, ne ma:"},{"style":"v","text":"«Yaw nit ki, Nebukatnecar buuru Babilon teg na mbooloom xareem coono bu metti ca seen xareek Tir. Seen kawari bopp yépp ruus na, seen wagg yépp tëccu, te coonoom ba mu sonn ca Tir, te du moom, du ay nitam ku ci am wenn yool."},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"Maa ngii di jox réewum Misra Nebukatnecar buuru Babilon,"},{"style":"q1","text":"mu yóbbu alal ja,"},{"style":"q1","text":"wëq ko ba mu set,"},{"style":"q1","text":"sëxëtoo mboolem lu mu amoon,"},{"style":"q1","text":"muy peyooru mbooloom xareem,"},{"style":"q1","text":""},{"style":"v","text":"di yoolu coonoom."},{"style":"q1","text":"Maa ko jox réewum Misra,"},{"style":"q1","text":"feye ko la ma ay nitam liggéeyal."},{"style":"q1","text":"Kàddug Boroom bi Aji Sax jee."},{"style":"q1","text":""},{"style":"v","text":"Bésub keroog maay yokk dooley waa kër Israayil,"},{"style":"q1","text":"yaw nit ki, ma jox la sañ-sañu àddu fi seen biir."},{"style":"q1","text":"Su boobaa ñu xam ne maay Aji Sax ji.»"}]