[{"style":"s2","text":"Nguurug Tir nërmeelu na"},{"style":"p","text":""},{"style":"v","text":"Kàddug Aji Sax ji dikkal na ma ne ma:"},{"style":"v","text":"«Yaw nit ki, waxal Boroom Tir, ne ko: “Boroom bi Aji Sax ji dafa wax ne:"},{"style":"q1","text":"Dangaa fuuy ba naan:"},{"style":"q1","text":"‘Maay Yàlla ji toog ci toogub yàlla yi, fi xolu géej!’"},{"style":"q1","text":"Waaye yaw doom aadama nga, doo Yàlla,"},{"style":"q1","text":"dangay yàlla-yàllalu rekk."},{"style":"q1","text":""},{"style":"v","text":"Xëy-na yaa sut Dañeel am xel,"},{"style":"q1","text":"du genn kumpa gu la ump!"},{"style":"q1","text":""},{"style":"v","text":"Ci sam xel ak sa manoore nga ame alal,"},{"style":"q1","text":"am wurus, am xaalis,"},{"style":"q1","text":"yeb ci say denc."},{"style":"q1","text":""},{"style":"v","text":"Ci sa xelum jula mu réy nga yokke sa alal,"},{"style":"q1","text":"alal ji tax laa fuuy."},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"Gannaaw dangay yàlla-yàllalu,"},{"style":"q1","text":""},{"style":"v","text":"maa ngii di la indil ay doxandéem,"},{"style":"q1","text":"di yéefar yi gëna néeg."},{"style":"q1","text":"La nga sottale xel mu rafet, ñoo koy boccil saamar,"},{"style":"q1","text":"te ñooy yàq sab taar."},{"style":"q1","text":""},{"style":"v","text":"Pax lañu lay tàbbal,"},{"style":"q1","text":"nga deewi xolu géej deewug ku ñu bóom."},{"style":"q1","text":""},{"style":"v","text":"Xanaa doo janook ki lay rey, naati: ‘Maay Yàlla’?"},{"style":"q1","text":"Boo tàbbee ca sa loxoy jamkat ya,"},{"style":"q1","text":"keroog nga noppee doon yàlla, di nitu kese."},{"style":"q1","text":""},{"style":"v","text":"Deewug yéefar bu xaraful ngay deewe ci loxol doxandéem yi."},{"style":"q1","text":"Man déy, maa ko wax!"},{"style":"q1","text":"Kàddug Boroom bi Aji Sax jee.”»"},{"style":"p","text":""},{"style":"v","text":"Kàddug Aji Sax ji dikkalati ma ne ma:"},{"style":"v","text":"«Yaw nit ki, yékkatilal buurub Tir kàddug jooy! Nga ne ko: “Boroom bi Aji Sax ji dafa wax ne:"},{"style":"q1","text":"Yaa matoon royukaay,"},{"style":"q1","text":"géejum xel, sottib taar."},{"style":"q1","text":""},{"style":"v","text":"Yaa nga woon biir Àjjana, toolub Yàlla ba,"},{"style":"q1","text":"ràngoo lépp luy gànjari per,"},{"style":"q1","text":"sarduwan ak topaas ak jamaa ak kirsolit ak onigsë ak jàspë ak safiir ak emëródd ak eskarbukal."},{"style":"q1","text":"Fegukaay yaak wewukaay ya di wurus,"},{"style":"q1","text":"te bés ba ñu la sàkkee, fekk na ñu waajal yooyu."},{"style":"q1","text":""},{"style":"v","text":"Yaa doon malaakam \\w serub|serub y-:\\w* mu ne ràññ, di aare,"},{"style":"q1","text":"ma tabb la fa kaw tundu Yàlla wu sell wa,"},{"style":"q1","text":"ngay daagu ci diggu doj yuy tàkk."},{"style":"q1","text":""},{"style":"v","text":"Ba ñu la sàkkee, nga dale mat ci say jëfin,"},{"style":"q1","text":"ba keroog njubadi di feeñ ci yaw."},{"style":"q1","text":""},{"style":"v","text":"Sa liggéeyu jula bu yaatu moo la feesal fitna,"},{"style":"q1","text":"nga bàkkaar, ba ma nangoo sa teraanga fa tundu Yàlla wa,"},{"style":"q1","text":"sànk la, yaw malaakam serub miy aare,"},{"style":"q1","text":"nga jóge ca diggu doj yuy tàkk."},{"style":"q1","text":""},{"style":"v","text":"Sab taar a la fuuyloo,"},{"style":"q1","text":"sa daraja tax nga yàq sam xel!"},{"style":"q1","text":"Fi suuf laa la rattax,"},{"style":"q1","text":"fi kanam buur yi laa la detteel, ñu di la seetaan."},{"style":"q1","text":""},{"style":"v","text":"Sa ñaawtéef yu bare ak njublaŋ gi ngay julaa,"},{"style":"q1","text":"looloo teddadil sa jaamookaay yu sell,"},{"style":"q1","text":"ba ma jafale sawara fi sa biir,"},{"style":"q1","text":"mu xoyom la."},{"style":"q1","text":"Maa la defub dóom fi suuf,"},{"style":"q1","text":"ñépp di la xool."},{"style":"q1","text":""},{"style":"v","text":"Mboolem ñi la xam ci xeet yi,"},{"style":"q1","text":"seen yaram dina daw ci yaw."},{"style":"q1","text":"Ku raglu ngay doon,"},{"style":"q1","text":"te doo tekkeeti ba fàww.”»"},{"style":"s2","text":"Waxyu dal na Sidon"},{"style":"p","text":""},{"style":"v","text":"Kàddug Aji Sax ji dikkalati ma ne ma:"},{"style":"v","text":"«Yaw nit ki, neel jàkk Sidon\\f + \\fr 28.21 \\fk Sidon, \\ft dëkk la bu bootu woon ci Tir, ca wetu bëj-gànnaar, ca tefes ga.\\f*, nga jottali kàdduy \\w waxyu|waxyu:\\w* fi kawam."},{"style":"v","text":"Neel:"},{"style":"q1","text":"“Boroom bi Aji Sax ji dafa wax ne:"},{"style":"q1","text":"Yaw Sidon, maa ngii fi sa kaw."},{"style":"q1","text":"Dees na ma sargal fi sa biir,"},{"style":"q1","text":"ba ñu xam ne maay Aji Sax ji"},{"style":"q1","text":"ndax mbugal yi ma fiy wàccesi,"},{"style":"q1","text":"ba fésal fi sama sellaay."},{"style":"q1","text":""},{"style":"v","text":"Maa fiy yebal mbas,"},{"style":"q1","text":"deret tuuru ci mbedd yi,"},{"style":"q1","text":"saamar dajal dëkk bi,"},{"style":"q1","text":"bóom nit ñi, tëral,"},{"style":"q1","text":"ba ñu xam ne maay Aji Sax ji.”"},{"style":"b","text":""},{"style":"q1","text":""},{"style":"v","text":"«Su boobaa waa kër Israayil, seen dëkkandoo yi leen di sewal,"},{"style":"q1","text":"dootuñu leen lëjal ni dagg yu ñaw ak dég yuy jame."},{"style":"q1","text":"Su boobaa ñu xam ne maay Boroom bi Aji Sax ji."},{"style":"s1","text":"Aji Sax jeey yiwi Israayil"},{"style":"p","text":""},{"style":"v","text":"«Boroom bi Aji Sax ji dafa wax ne: Bu may dajale waa kër Israayil, di leen jële ci diggu xeet yi ñu tasaaroo, ca laay fésal sama sellaay fa seen biir, yéefar yi gis, ñu dëkke seen suufas bopp sa ma joxoon \\w Yanqóoba|Yanqóoba:\\w* sama jaam ba."},{"style":"v","text":"Xel mu dal lañu fay dëkke, tabax fa ay kër, jëmbat seeni reseñ. Bu ma wàcceelee ay mbugal mboolem ñi leen di sewal te séq leen, dinañu dëkke ba xam ne maay seen Yàlla Aji Sax ji.»"}]