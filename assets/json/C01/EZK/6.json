[{"style":"s1","text":"Tuur yi indi na mbugal"},{"style":"p","text":""},{"style":"v","text":"Gannaaw loolu kàddug Aji Sax ji da maa dikkal, ne ma:"},{"style":"v","text":"«Yaw nit ki, jàkkaarlool ak tundi Israayil, nga jottali leen kàdduy \\w waxyu|waxyu:\\w*."},{"style":"v","text":"Neel:"},{"style":"q1","text":"“Yeen tundi Israayil,"},{"style":"q1","text":"dégluleen kàddug Boroom bi Aji Sax ji."},{"style":"q1","text":"Boroom bi Aji Sax ji moo wax lii,"},{"style":"q1","text":"jëme ci tund wu mag ak wu ndaw"},{"style":"q1","text":"ak xunt aku xur, ne:"},{"style":"q1","text":"Maa ngi nii di leen wàcceel saamar,"},{"style":"q1","text":"maay màbb seen jaamookaayi tuur,"},{"style":"q1","text":""},{"style":"v","text":"seen \\w sarxalukaay|sarxalukaay b-:\\w* gental,"},{"style":"q1","text":"seen suurukaayi tuur tasaaroo,"},{"style":"q1","text":"ma tëral seeni nit ñu ñu bóom fi seen kanamu kasaray tuur."},{"style":"q1","text":""},{"style":"v","text":"Maay tegal néewi \\w bànni Israayil|bànni Israayil:\\w* ci seen kanamu kasaray tuur."},{"style":"q1","text":"Maay wasaare seeni yax fi wër seeni sarxalukaay."},{"style":"q1","text":""},{"style":"v","text":"Fu ngeen mana sance,"},{"style":"q1","text":"seeni dëkk ay gental,"},{"style":"q1","text":"seen jaamookaayi tuur wéet,"},{"style":"q1","text":"seeni sarxalukaay yàqu, gental,"},{"style":"q1","text":"seen kasaray tuur rajaxoo ba jeex,"},{"style":"q1","text":"seen suurukaayi tuur màbb,"},{"style":"q1","text":"seeni liggéey réer."},{"style":"q1","text":""},{"style":"v","text":"Dees na leen bóom,"},{"style":"q1","text":"ba ngeen xam ne maay Aji Sax ji."},{"style":"q1","text":""},{"style":"v","text":"Waaye maay déeg lenn ci yeen,"},{"style":"q1","text":"ñu rëcc saamar, tasaaroo ci xeet yi,"},{"style":"q1","text":"ci biir réewi jàmbur."},{"style":"q1","text":""},{"style":"v","text":"Su boobaa seenu ndes di ma fàttalikoo"},{"style":"q1","text":"fa biir xeet ya ñu leen yóbbu njaam,"},{"style":"q1","text":"fa may jeexale seen xolu gànc bi ma dëddu,"},{"style":"q1","text":"ak seen gët yi ñuy gànctook seeni tuur."},{"style":"q1","text":"Su boobaa ñu jéppi seen bopp"},{"style":"q1","text":"ndax lu bon li ñu def ak seen jépp jëf ju siblu."},{"style":"q1","text":""},{"style":"v","text":"Dinañu xam ne maay Aji Sax ji,"},{"style":"q1","text":"te du neen laa leen artoo,"},{"style":"q1","text":"ba ma leen di tëkkoo mii musiba."},{"style":"s1","text":"Aji Sax jeey am ndam"},{"style":"q1","text":""},{"style":"v","text":"«“Boroom bi Aji Sax ji dafa wax ne:"},{"style":"q1","text":"Fenqeel say loxo, dóor sa tànk fi suuf te ne: ‘Ñaw!’"},{"style":"q1","text":"ci mboolem jëfi waa kër Israayil ju bon ju siblu."},{"style":"q1","text":"Saamar ak xiif ak mbas a leen di faat."},{"style":"q1","text":""},{"style":"v","text":"Ku sore deewe mbas,"},{"style":"q1","text":"ku jege faate saamar,"},{"style":"q1","text":"ku ca mucce, deek xiif,"},{"style":"q1","text":"ma ŋaccal leen sama xadar."},{"style":"q1","text":""},{"style":"v","text":"Dingeen xam ne maay Aji Sax ji,"},{"style":"q1","text":"bu seeni néew nee xas fi seen biiri tuur,"},{"style":"q1","text":"ak fi wër seeni \\w sarxalukaay|sarxalukaay b-:\\w*,"},{"style":"q1","text":"ak kaw tund wu mag ak wu ndaw,"},{"style":"q1","text":"ak mboolem ker garab gu naat,"},{"style":"q1","text":"ak mboolem garab gu mag te sëq,"},{"style":"q1","text":"fépp fu ngeen di taale \\w cuuraay|cuuraay l-:\\w*, ñeel seen mépp tuur."},{"style":"q1","text":""},{"style":"v","text":"Maa leen di dóor sama loxo,"},{"style":"q1","text":"réew mi, ma gental koo gental,"},{"style":"q1","text":"dale ko màndiŋ ma ba Dibla,"},{"style":"q1","text":"ak fépp fu ñu mana sance."},{"style":"q1","text":"Su boobaa ñu xam ne man maay Aji Sax ji.”»"}]