[{"style":"s1","text":"Bantu reseñ matul matt"},{"style":"p","text":""},{"style":"v","text":"Gannaaw loolu kàddug Aji Sax ji dikkal na ma ne ma:"},{"style":"q1","text":""},{"style":"v","text":"«Yaw nit ki, ana lu bantu reseñ gëne ci bant yi,"},{"style":"q1","text":"ak mboolem caru garab bu mu doon ci gott bi?"},{"style":"q1","text":""},{"style":"v","text":"Ndax dees na ca sàkk bant, liggéeye ko?"},{"style":"q1","text":"Am dees na ca sàkke wékkukaay, wékk ca lenn?"},{"style":"q1","text":""},{"style":"v","text":"Xanaa sànni cib taal, xambe,"},{"style":"q1","text":"ñaari cat ya lakk, digg ba xoyomu."},{"style":"q1","text":"Ana lu deeti njariñam?"},{"style":"q1","text":""},{"style":"v","text":"Ndegam ba mu nee ñumm,"},{"style":"q1","text":"lees ci dul liggéey dara,"},{"style":"q1","text":"gën ba mu jàppee ba xoyomu."},{"style":"q1","text":""},{"style":"v","text":"Kon nag Boroom bi Aji Sax ji dafa wax ne:"},{"style":"q1","text":"Dees na xamb caru reseñ,"},{"style":"q1","text":"mu bokk ci banti garab yi ma joxe, ñu xamb lépp,"},{"style":"q1","text":"te noonu laay xambe waa Yerusalem."},{"style":"q1","text":""},{"style":"v","text":"Maay jànkoonteek ñoom,"},{"style":"q1","text":"ñu rëcc sawara,"},{"style":"q1","text":"sawara lakk leen."},{"style":"q1","text":"Bu ma jànkoonteek ñoom,"},{"style":"q1","text":"dingeen xam ne maay Aji Sax ji."},{"style":"q1","text":""},{"style":"v","text":"Maay gental réew mi,"},{"style":"q1","text":"ñoo def jëfi ñàkk worma."},{"style":"q1","text":"Kàddug Boroom bi Aji Sax jee.»"}]