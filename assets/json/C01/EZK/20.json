[{"style":"s1","verse":"","text":"Israayil wor, Aji Sax ji gore"},{"style":"p","verse":"","text":""},{"style":"v","verse":"1","text":"Gannaaw ba loolu wéyee ca atum juróom ñaareel ma, fukki fan ca juróomeelu weer wa\\f + \\fr 20.1 \\ft Mu yemook fukki weer ak benn gannaaw peeñu ma jiitu mii. Seetal ci 8.1.\\f*, ay nit ñu bokk ci magi Israayil ñoo dikk fi man, di leerlu ci Aji Sax ji. Ñu toog fi sama kanam."},{"style":"v","verse":"2","text":"Kàddug Aji Sax ji nag dikkal ma ne ma:"},{"style":"v","verse":"3","text":"«Yaw nit ki, nanga wax ak magi Israayil, ne leen: “Boroom bi Aji Sax ji dafa wax ne: Ndax leerlu ci man moo leen indi? Giñ naa ko ci man miy dund, du maa leen di won li ngeen di leerlu. Kàddug Boroom bi Aji Sax jee.”"},{"style":"v","verse":"4","text":"Yaw nit ki, tiiñal leen, tiiñal leen kat, seen jëfu maam ju siblu ji, xamal leen ko."},{"style":"p","verse":"","text":""},{"style":"v","verse":"5","text":"«Nanga leen wax, ne leen: “Boroom bi Aji Sax ji dafa wax ne: Ba ma tànnee Israayil, maa giñal askanu waa kër \\w Yanqóoba|Yanqóoba:\\w* woowa. Maa leen xamal maay kan ca réewum Misra, giñal leen, ne leen: Man Aji Sax ji maay seen Yàlla."},{"style":"v","verse":"6","text":"Bésub keroog laa leen giñal ne maa leen di génnee réewum Misra, yóbbu leen réew mu ma leen beral, muy réew mu meew maak lem ja tuuroo, di réew ma gëna taaru ci réew yépp.”"},{"style":"v","verse":"7","text":"Ma ne leen: “Tuur yi ngeen wékki gët yeen ñépp, ngeen xalab leen. Kasaray tuuri Misra, buleen ci sobeel seen bopp. Man Aji Sax ji maay seen Yàlla.”"},{"style":"v","verse":"8","text":"Teewul ñu gàntal ma, nanguwuñu maa déglu. Kenn nanguwula xalab tuur yu seexluwu yi mu wékki gët, kenn dëdduwul kasaray tuuri Misra. Ma nar leena xëpp sama sànj, ŋaccal leen sama mer ci biir réewum Misra."},{"style":"v","verse":"9","text":"Teewul ma sédd ci sama teddaayu tur, ngir xeet yi ñu nekk ci seen biir bañ maa sikk. Ndax ba may xamal \\w bànni Israayil|bànni Israayil:\\w* sama bopp, di leen génne Misra, xeet yooyaa ko seede woon."},{"style":"v","verse":"10","text":"Ma génne leen réewum Misra, yóbbu leen ca màndiŋ ma."},{"style":"v","verse":"11","text":"Ma jox leen sama dogali yoon, xamal leen sama àttey yoon yooyuy guddal fanu képp ku koy jëfe."},{"style":"v","verse":"12","text":"Sama \\w bési Noflaay|bésub Noflaay b-:\\w* itam maa leen ko jox, muy ab màndarga sama digganteek ñoom, ngir ñu xam ne man Aji Sax ji maa leen sellal."},{"style":"p","verse":"","text":""},{"style":"v","verse":"13","text":"«Waaye waa kër Israayil dañu maa gàntal ca màndiŋ ma. Sama dogali yoon, jëfewuñu ko, sama àttey yoon yiy guddal fanu képp ku koy jëfe, ñu xalab. Ñàkke nañu worma lool sama bési Noflaay. Ma nar leena xëpp sama sànj ca màndiŋ ma, sànk leen."},{"style":"v","verse":"14","text":"Teewul ma seet ci sama teddaayu tur, ngir xeet ya seede woon ba ma leen di génne, ñooñu bañ maa sikk."},{"style":"v","verse":"15","text":"Ba tey maa leen giñal ca màndiŋ ma, ne duma leen yóbbu réew ma ma leen jox, fa meew maak lem ja tuuroo, fa gëna taaru ci réew yépp."},{"style":"v","verse":"16","text":"Li ko waral mooy sama àttey yoon yi ñu xalab, ak sama dogali yoon yi ñu jëfewul, ak sama bési Noflaay yi ñu ñàkke worma, ndax xol lañu toppe seen kasaray tuur yi."},{"style":"v","verse":"17","text":"Teewul ma xool leen bëtu ñeewante ba sànkuma leen, faagaagaluma leen ca màndiŋ ma."},{"style":"v","verse":"18","text":"Ma wax nag seeni doom ca màndiŋ ma ne leen: “Seen dogali baay, buleen ko jëfe; seen àttey yoon, buleen ko topp; seen kasaray tuur, buleen ca sobeel seen bopp."},{"style":"v","verse":"19","text":"Man Aji Sax ji maay seen Yàlla. Sama dogali yoon, jëfeleen ko; sama àttey yoon, ngeen sàmm ko, di ko jëfe."},{"style":"v","verse":"20","text":"Sama bési Noflaay, sellalleen ko, muy ab firnde sama digganteek yeen, ngir ngeen ràññee ne man maay seen Yàlla Aji Sax ji.”"},{"style":"p","verse":"","text":""},{"style":"v","verse":"21","text":"«Waaye doom ya dañu maa gàntal. Sama dogali yoon, jëfewuñu ko; sama àttey yoon, sàmmuñu ko, te doxe yoon yooyu mooy taxa dund. Sama bési Noflaay lañu ñàkke worma. Ma nar leena xëpp sama sànj, ŋaccal leen sama mer ca màndiŋ ma."},{"style":"v","verse":"22","text":"Teewul ma téye sama loxo, seet ci sama teddaayu tur ngir xeet ya seede woon ba ma leen di génne, ñooñu bañ maa sikk."},{"style":"v","verse":"23","text":"Ba tey maa leen giñal ca màndiŋ ma ne dinaa leen tasaare ci biir xeet yi, wasaare leen ci biir réew yi."},{"style":"v","verse":"24","text":"Li ko waral mooy sama àttey yoon yi ñu jëfewul, ak sama dogali yoon yi ñu xalab, ak sama bési Noflaay yi ñu ñàkke worma, ak topp gi ñu topp seen kasaray tuuri baay, wékk leeni gët."},{"style":"v","verse":"25","text":"Ba tey maa leen bërgël ak àttey yoon yu amul njariñ ak dogali yoon yu taxul kenn a dund."},{"style":"v","verse":"26","text":"Maa leen sobeel ak seen sarax yi ñuy sarxal tuur yi, ci seen bépp taaw bu ñu lakk ngir tuur yi. Li ma ci jublu mooy ñu jommi, ba ràññee ne man maay Aji Sax ji."},{"style":"p","verse":"","text":""},{"style":"v","verse":"27","text":"«Moo tax, yaw nit ki, nanga wax ak waa kër Israayil, ne leen: “Boroom bi Aji Sax ji dafa wax ne: Seeni baay a ma dellu ŋàññ, fecci sama \\w kóllëre|kóllëre g-:\\w*."},{"style":"v","verse":"28","text":"Maa leen yóbbu réew ma ma giñoon ne dinaa leen ko jox, teewul fu ñu gis tund wu kawe, mbaa garab gu sëq, rendi nañu fa seeni sarax, génne fa seen sarax yi may merloo, taal fa seen saraxi \\w cuuraay|cuuraay l-:\\w*, tuural fa seeni tuur."},{"style":"v","verse":"29","text":"Ma ne leen: Ana lu waral \\w bérebu jaamookaay|bérebi jaamookaay y-:\\w* bii ngeen di dem?” Bérebu jaamookaay lañu koy wax ba tey jii."},{"style":"p","verse":"","text":""},{"style":"v","verse":"30","text":"«Kon nag nanga wax ak waa kër Israayil ne leen: “Boroom bi Aji Sax ji dafa wax ne: Seen tànki baay ngeen topp, di sobeel seen bopp, topp seen tuur yu siblu, di gànctook ñoom?"},{"style":"v","verse":"31","text":"Bu ngeen di joxe ay sarax, di lakk seeni doom ngir ay tuur, yeena ngi sobeel seen bopp ba tey jii ci seen tuur yii yépp. Man nag ngeen defe ne maa leen di bàyyi, ngeen leerlusi fi man, yeen waa kër Israayil? Giñ naa ko ci man miy dund, kàddug Boroom bi Aji Sax jee, duma leen bàyyi mukk ngeen di leerlu fi man."},{"style":"v","verse":"32","text":"Li ngeen mébét ci seen xel du am mukk. Yeena ngi naan: ‘Nan mel ni xeet yépp, mel ni waasoy réew yi, di jaamu bant ak doj.’"},{"style":"v","verse":"33","text":"Giñ naa ko ci man miy dund, kàddug Boroom bi Aji Sax jee, sama dooley loxo ak sama kàttanu përëg, ak sànj mu naan soteet laay nguuroo ci seen kaw."},{"style":"v","verse":"34","text":"Maa leen di génnee ci askan yeek réew yi ngeen tasaaroo ci seen biir. Sama dooley loxo laa koy defe ak sama kàttanu përëg, ak sànj mu naan soteet fi seen kaw."},{"style":"v","verse":"35","text":"Maa leen di yóbbu màndiŋ ma ñuy woowe màndiŋ mu askan yu bare séq, layoo faak yeen, ma ne leen jàkk, ngeen ne ma jàkk."},{"style":"v","verse":"36","text":"Noonee ma layoo woon ak seeni maam ca màndiŋu réewum Misra, ni laay layook yeen. Kàddug Boroom bi Aji Sax jee."},{"style":"v","verse":"37","text":"Maa leen di lime sama yetu sàmm, kenn-kenn, tënk leen ci pas-pasu kóllëre gi."},{"style":"v","verse":"38","text":"Maay dagge fi seen biir sànni ñi may gàntal ak ñi may tooñ. Réew ya ñu wàlliyaani, fa laa leen di jële, te réewum Israayil, duñu fa duggi. Su boobaa ngeen xam ne maay Aji Sax ji."},{"style":"p","verse":"","text":""},{"style":"v","verse":"39","text":"«“Léegi nag yeen waa kër Israayil, Boroom bi Aji Sax ji dafa wax ne: Aca, na ku ne jaamuji kasaray tuuram! Dungeen mujje lu moy déggal ma, ba sama tur wu sell wi, dootuleen ko teddadile seeni sarax ak seeni tuur."},{"style":"v","verse":"40","text":"Fa kaw sama tund wu sell wa, fa tundu Israayil wu kawe wa, foofa déy la ma waa kër Israayil gépp di jaamujee, ñoom ñépp ca réew ma. Kàddug Boroom bi Aji Sax jee. Fa laa leen di nangule. Fa laay sàkkoo seeni saraxi njébbal ak seen ngëneeli sarax, ak lépp lu ngeen ma sellalal."},{"style":"v","verse":"41","text":"Maa leen di nangu ni xet gu neex gu jóge ci sarax, gannaaw bu ma leen génnee fa biir xeet yaak réew ya ngeen tasaaroo ca seen biir, ba dajale leen. Su boobaa maay fésal sama sellaay fi seen biir, xeet yi seede."},{"style":"v","verse":"42","text":"Dingeen xam ne maay Aji Sax ji, gannaaw bu ma leen delloosee ci biir suufas Israayil, réew ma ma giñaloon seeni maam, ne dinaa leen ko jox."},{"style":"v","verse":"43","text":"Fa ngeen di fàttalikoo seeni jëfin, mboolem seeni jëf yu ngeen sobeele woon seen bopp, daldi jéppi seen bopp ndax seen mboolem jëf ju bon."},{"style":"v","verse":"44","text":"Yeen waa kër Israayil, duma jëflanteek yeen li seen jikko ju bon yelloo ak seen jëfi yàqute, waaye sama teddaayu tur laa ciy seet, ba ngeen xam ne man maay Aji Sax ji. Kàddug Boroom bi Aji Sax jee.”»"}]