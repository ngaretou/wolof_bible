[{"style":"s1","text":"Daawuda sant na"},{"style":"p","text":""},{"style":"v","text":"Daawuda woy na Aji Sax ji gannaaw ba ko Aji Sax ji xettalee ci mboolemi noonam, xettali ko it ci Sawul. Kàdduy woy wa lii la."},{"style":"v","text":"Mu ne:"},{"style":"q1","text":"Aji Sax ji mooy sama cëslaay, moo may aar, di ma wallu."},{"style":"q1","text":""},{"style":"v","text":"Yàllaay sama cëslaay li ma yiiroo,"},{"style":"q1","text":"fegu, mucc,"},{"style":"q1","text":"làqu, raw, mucc fitna."},{"style":"q1","text":""},{"style":"v","text":"Ki yelloo cant, Aji Sax ji,"},{"style":"q1","text":"moom laa woo, mucc ci samay noon."},{"style":"b","text":""},{"style":"q1","text":""},{"style":"v","text":"Gannaxi dee mëdd ma,"},{"style":"q1","text":"walum kasara naq ma."},{"style":"q1","text":""},{"style":"v","text":"Buumi njaniiw laaw ma,"},{"style":"q1","text":"dee ne jaas, di ma fiir."},{"style":"q1","text":""},{"style":"v","text":"Ma jàq, woo Aji Sax ji,"},{"style":"q1","text":"ne sama Yàlla wallóoy, mu dégge këram."},{"style":"q1","text":"Ma yuuxu, muy dégg."},{"style":"b","text":""},{"style":"q1","text":""},{"style":"v","text":"Mu mer, suuf yëngu, di ker-keri,"},{"style":"q1","text":"kenuy asamaan jaayu, di reg-regi."},{"style":"q1","text":""},{"style":"v","text":"Saxaar di sël-sëlee ca wakkan ya,"},{"style":"q1","text":"sawara boye ca gémmiñ ga,"},{"style":"q1","text":"xal yu yànj tàkke ca."},{"style":"q1","text":""},{"style":"v","text":"Mu firi asamaan, wàcc,"},{"style":"q1","text":"niir yu fatt lal tànk ya."},{"style":"q1","text":""},{"style":"v","text":"Ma nga war malaakam \\w serub|serub y-:\\w*, di naaw,"},{"style":"q1","text":"daayaarloo laafi ngelaw."},{"style":"q1","text":""},{"style":"v","text":"Ma nga bàddoo lëndëm,"},{"style":"q1","text":"làmboo jali ndox aki xàmbaar."},{"style":"q1","text":""},{"style":"v","text":"Leer a ko jiitu,"},{"style":"q1","text":"ay xali sawara topp ca."},{"style":"q1","text":""},{"style":"v","text":"Aji Sax jee dënoo asamaan."},{"style":"q1","text":"Aji Kawe jee àddu,"},{"style":"q1","text":""},{"style":"v","text":"soqiy fitt ak jumi melax,"},{"style":"q1","text":"tasaare leen, fëlxe."},{"style":"q1","text":""},{"style":"v","text":"Aji Sax ji gëdd,"},{"style":"q1","text":"nokki, mu riir;"},{"style":"q1","text":"xuri géej ne fàŋŋ,"},{"style":"q1","text":"ron suuf ne duŋŋ."},{"style":"b","text":""},{"style":"q1","text":""},{"style":"v","text":"Moo yóotoo fa kaw, jàpp ma,"},{"style":"q1","text":"seppee ma ca xóotey ndox ma,"},{"style":"q1","text":""},{"style":"v","text":"musal ma ca noon yu mag,"},{"style":"q1","text":"ya ma bañ te man ma."},{"style":"q1","text":""},{"style":"v","text":"Ñu dajeek man, bés ba ma jàqee,"},{"style":"q1","text":"Aji Sax ji taxawu ma,"},{"style":"q1","text":""},{"style":"v","text":"yaatal ma,"},{"style":"q1","text":"bége ma, ba xettali ma."},{"style":"b","text":""},{"style":"q1","text":""},{"style":"v","text":"Aji Sax jee ma yool sama njub,"},{"style":"q1","text":"samay loxoo set, mu fey ma."},{"style":"q1","text":""},{"style":"v","text":"Sàmm naa yooni Aji Sax ji,"},{"style":"q1","text":"bonuma, di moy sama Yàlla."},{"style":"q1","text":""},{"style":"v","text":"Dama ne jàkk ndigalam yépp,"},{"style":"q1","text":"dëdduwuma dogali yoonam."},{"style":"q1","text":""},{"style":"v","text":"Seede na, may jëfeg mat,"},{"style":"q1","text":"di moyoo tooñ."},{"style":"q1","text":""},{"style":"v","text":"Aji Sax jee ma yool sama njub,"},{"style":"q1","text":"rafetlu sama mucc ayib."},{"style":"b","text":""},{"style":"q1","text":""},{"style":"v","text":"Yaw Aji Sax ji, ku gore, fekk la gore;"},{"style":"q1","text":"ku matale, fekk la matale;"},{"style":"q1","text":""},{"style":"v","text":"ku sellal, fekk la \\w sell|sell:\\w*;"},{"style":"q1","text":"ku dëng, fekk laak say feem."},{"style":"q1","text":""},{"style":"v","text":"Yaw yaay musal xeet wu néew doole,"},{"style":"q1","text":"kuy daŋŋiiral, nga detteel."},{"style":"q1","text":""},{"style":"v","text":"Yaw Aji Sax ji, kay, laay niitoo,"},{"style":"q1","text":"Aji Sax jeey leeral sama lëndëm."},{"style":"q1","text":""},{"style":"v","text":"Maak yaw kay, ma song gàngoor."},{"style":"q1","text":"Maak sama Yàlla, ma tëbum tata."},{"style":"b","text":""},{"style":"q1","text":""},{"style":"v","text":"Yàllaa mat."},{"style":"q1","text":"Kàddug Aji Sax jee wér te wóor."},{"style":"q1","text":"Mooy feg képp ku ko làqoo."},{"style":"q1","text":""},{"style":"v","text":"Ana kuy Yàlla ku moy Aji Sax ji?"},{"style":"q1","text":"Ana ku mat cëslaay ku dul sunu Yàlla?"},{"style":"b","text":""},{"style":"q1","text":""},{"style":"v","text":"Yàllaa may làqe dooleem,"},{"style":"q1","text":"xàllal ma, yoon mat."},{"style":"q1","text":""},{"style":"v","text":"Moo ma gaawal ni kéwél,"},{"style":"q1","text":"taxawal ma fu kawe."},{"style":"q1","text":""},{"style":"v","text":"Moo may tàggat ci xare,"},{"style":"q1","text":"may tàwwig fitt ci xalag xànjar."},{"style":"q1","text":""},{"style":"v","text":"Aji Sax ji, yaa may feg, musal ma,"},{"style":"q1","text":"yaa may nangul, darajaal ma."},{"style":"q1","text":""},{"style":"v","text":"Yaa ma xàllalu yoon,"},{"style":"q1","text":"ba duma tërëf."},{"style":"q1","text":""},{"style":"v","text":"Maay dàq noon yi, falaxe,"},{"style":"q1","text":"jekkali, doora dëpp."},{"style":"q1","text":""},{"style":"v","text":"Ma rajaxe, nemmali, jógatuñu,"},{"style":"q1","text":"xanaa fëlëñu, ma joggi."},{"style":"q1","text":""},{"style":"v","text":"Sol nga ma dooley xare,"},{"style":"q1","text":"sukkal ñi ma jógal, ñu féete ma suuf."},{"style":"q1","text":""},{"style":"v","text":"Yaa ma won ndoddi noon,"},{"style":"q1","text":"ma boole bañ yi, bóom."},{"style":"q1","text":""},{"style":"v","text":"Ñu ne wallóoy, wall amul,"},{"style":"q1","text":"ñu woo Aji Sax ji, faalewu leen."},{"style":"q1","text":""},{"style":"v","text":"Ma wol, ba ñu doon pënd,"},{"style":"q1","text":"dër, noote ni banu mbedd."},{"style":"q1","text":""},{"style":"v","text":"Yaa ma xettali ci bokk yiy fippu,"},{"style":"q1","text":"def ma, ma jiite ay xeet;"},{"style":"q1","text":"waaso wu ma xamul sax nangul ma,"},{"style":"q1","text":""},{"style":"v","text":"ku ma ci dégg, déggal ma,"},{"style":"q1","text":"ay doomi doxandéem di ma raamal,"},{"style":"q1","text":""},{"style":"v","text":"ne yàcc,"},{"style":"q1","text":"génne seeni tata, di lox."},{"style":"b","text":""},{"style":"q1","text":""},{"style":"v","text":"Aji Sax jeey Kiy dund! Sama cëslaay a jara sant!"},{"style":"q1","text":"Yàlla sama wéeru-mucc moo màgg!"},{"style":"q1","text":""},{"style":"v","text":"Mooy Yàlla ji may feyul,"},{"style":"q1","text":"di ma suufeelal xeet yi."},{"style":"q1","text":""},{"style":"v","text":"Xettali nga maak ku ma bañ ak ku ma jógal,"},{"style":"q1","text":"kaweel ma, ma tiim leen,"},{"style":"q1","text":"xettaleeti ma cib soxor."},{"style":"b","text":""},{"style":"q1","text":""},{"style":"v","text":"Kon Aji Sax ji, ma sant la ci biir xeet yi,"},{"style":"q1","text":"kañ la!"},{"style":"q1","text":""},{"style":"v","text":"Yaay may sa buuru ñoñ ndam lu réy,"},{"style":"q1","text":"yaay ji ngor ki nga fal,"},{"style":"q1","text":"muy man Daawuda, di sama askan ba fàww."}]