[{"style":"ip","verse":"","text":"Kolos ak Efes, diggante ñaari dëkk yooyu tollu na ci 160 kilomet, ci penku bi. Póol masula dem Kolos. Epafras moo fa yégle xibaaru jàmm bi, ba mbooloom ñi gëm sampu. Bi leen Póol bindee bataaxal bii, fekk na ñu tëj ko kaso, moom ak Epafras (\\bk Filemon\\bk* 23)."},{"style":"ip","verse":"","text":"Póol mu ngi ñaanal gëmkat yi, ñu feddaliku ci wàllu ngëm. Fekk booba ay jàngalekati caaxaan dugg ci jataayu gëmkat yi. Ñu ngi jaamu ay malaaka, di réy-réylu ci seeni peeñu, te seen àlluwa di njàngalem nit kese. Ci noonu lañu joxee ndigal yu jëm ci xaraf ak ci ñam ak ci toroxlu."},{"style":"ip","verse":"","text":"Póol artu na gëmkat yi ngir kenn bañ leena naxe ay kàddu yu leen di réeral. Jàngal na leen kan mooy Almasi bi, ak ni ñu wara dunde ndax ni ñu bokke ci moom."},{"style":"im","verse":"","text":"Ci tënk:"},{"style":"ili","verse":"","text":"1.9---2.23 Kan mooy Almasi bi?"},{"style":"ili","verse":"","text":"3.1---4.6 Dundin wu wees, dundin wu yees."},{"style":"ili","verse":"","text":"4.7-18 Póol mu ngi leen di tàggu."},{"style":"ie","verse":"","text":""}]