[{"style":"s1","text":"Aji Sax ji tiiñal na njiiti Israayil"},{"style":"q1","text":""},{"style":"v","text":"Dama ne:"},{"style":"q1","text":"«Ngalla dégluleen yeen njiiti \\w Yanqóoba|Yanqóoba:\\w*,"},{"style":"q1","text":"yeen kilifay kër Israayil!"},{"style":"q1","text":"Xanaa du yeena wara xam yoon?"},{"style":"q1","text":""},{"style":"v","text":"Te yeenay bañ-kati lu baax,"},{"style":"q1","text":"di bëggkati lu bon."},{"style":"q1","text":"Yeenay fees sama ñoñ te ñuy dund,"},{"style":"q1","text":"yeenay rocci suux wi sàng seeni yax."},{"style":"q1","text":""},{"style":"v","text":"Yeenay yàpp samay bokk,"},{"style":"q1","text":"fulli seen der,"},{"style":"q1","text":"damm seeni yax, dogat,"},{"style":"q1","text":"def ko ni toggug kawdir,"},{"style":"q1","text":"mel ni ndawal ci cin.»"},{"style":"q1","text":""},{"style":"v","text":"Lee tax noggatukat yii di woo Aji Sax ji wall,"},{"style":"q1","text":"te du leen wuyu,"},{"style":"q1","text":"kanamam la leen di làq, bésub keroog,"},{"style":"q1","text":"ndax ñoo bonal seeni jëf."},{"style":"s1","text":"Aji Sax ji artu na yonent yu bëgge yi"},{"style":"q1","text":""},{"style":"v","text":"Lii la Aji Sax ji wax ci yonent yiy lajjal samay bokk:"},{"style":"q1","text":"«Bu ñu sàqamee ab lanc, yéene jàmm;"},{"style":"q1","text":"ku leen leelul, ñu waajal xare."},{"style":"q1","text":""},{"style":"v","text":"Moo tax yeen, guddi moo leen di ñeel, ba peeñu réer,"},{"style":"q1","text":"lëndëm a leen di dikkal, ba am ngis tukkil leen,"},{"style":"q1","text":"jant mooy sowal yonent yi,"},{"style":"q1","text":"bëccëg lëndëmal leen."},{"style":"q1","text":""},{"style":"v","text":"Seetkat yi dañuy rus,"},{"style":"q1","text":"boroom peeñu yi torox,"},{"style":"q1","text":"ñoom ñépp jàpp seen gémmiñ;"},{"style":"q1","text":"ndax Yàllaa leen dul faale.»"},{"style":"b","text":""},{"style":"q1","text":""},{"style":"v","text":"Teewul man, may fees ak doole,"},{"style":"q1","text":"fees ak noowug Aji Sax ji,"},{"style":"q1","text":"ak dëgg ak njàmbaarte,"},{"style":"q1","text":"ngir biralal askanu \\w Yanqóoba|Yanqóoba:\\w* bàkkaaram,"},{"style":"q1","text":"ngir tuddal \\w bànni Israayil|bànni Israayil:\\w* googu moyam."},{"style":"s1","text":"Aji Sax ji tiiñalaat na njiiti Israayil"},{"style":"q1","text":""},{"style":"v","text":"Ngalla dégluleen lii, yeen njiiti kër \\w Yanqóoba|Yanqóoba:\\w*;"},{"style":"q1","text":"yeen kilifay kër Israayil."},{"style":"q1","text":"Yeen ñi seexlu dëgg,"},{"style":"q1","text":"lunkal wépp yoonu njub."},{"style":"q1","text":""},{"style":"v","text":"Deret ngeen tabaxe \\w Siyoŋ|Siyoŋ:\\w*,"},{"style":"q1","text":"njubadi ngeen tabaxe Yerusalem googu."},{"style":"q1","text":""},{"style":"v","text":"Seeni njiit, alalu ger lañuy àttee,"},{"style":"q1","text":"seeni \\w sarxalkat|sarxalkat b-:\\w* di feyeeku am njàngale,"},{"style":"q1","text":"seeni yonent di weccikoo xaalis seenum ngisaane,"},{"style":"q1","text":"te Aji Sax ji lañuy dëgërloo, naan:"},{"style":"q1","text":"«Xanaa du Aji Sax jaa ngi ci sunu biir?"},{"style":"q1","text":"Musiba du nu dab!»"},{"style":"q1","text":""},{"style":"v","text":"Kon nag yeena tax dees na gàbb Siyoŋ nib tool,"},{"style":"q1","text":"Yerusalem googu diy tojit, jale,"},{"style":"q1","text":"tundu kërug Yàlla gaay doon gajj bu kawe."}]