[{"style":"q1","text":""},{"style":"v","text":"«Yaw Betleyem Efrata,"},{"style":"q1","text":"lu tuut ci làngi Yuda,"},{"style":"q1","text":"ci yaw la ku may yilifal Israayil di génne,"},{"style":"q1","text":"cosaanam di jant yu yàgga yàgg,"},{"style":"q1","text":"bu njëkkoon.»"},{"style":"q1","text":""},{"style":"v","text":"Moo tax Aji Sax ji di leen wacc"},{"style":"q1","text":"ba keroog kiy matu mucc."},{"style":"q1","text":"Ca la bokkam ya dese bakkan di dellu,"},{"style":"q1","text":"fekki seen bokki \\w bànni Israayil|bànni Israayil:\\w*."},{"style":"q1","text":""},{"style":"v","text":"Kilifa gaay taxaw, sàmme ci dooley Aji Sax ji,"},{"style":"q1","text":"ci màggug turu Yàllaam Aji Sax ji,"},{"style":"q1","text":"ba ñu dëkke jàmm,"},{"style":"q1","text":"nde léegi lay doon Ku màgg,"},{"style":"q1","text":"ba turam dajal cati àddina."},{"style":"q1","text":""},{"style":"v","text":"Kookooy doon buntu jàmm,"},{"style":"q1","text":"ba bu waa Asiri songee sunum réew,"},{"style":"q1","text":"ba daagoo sunu kawi tata,"},{"style":"q1","text":"juróom ñaari njiit lanu koy yékkatil,"},{"style":"q1","text":"ba juróom ñetti garmi."},{"style":"q1","text":""},{"style":"v","text":"Ab saamar la ñooñuy yilife Asiri,"},{"style":"q1","text":"réewum Nimrodd mooma ca biiri buntam."},{"style":"q1","text":"Kilifa gi ñu dige moo nuy xettaleek Asiri,"},{"style":"q1","text":"bu ñu nu songee,"},{"style":"q1","text":"ba joggati sunu suuf."},{"style":"s1","text":"Ndesu Israayil dina am doole"},{"style":"q1","text":""},{"style":"v","text":"Ci biir askan yu bare la ndesu \\w Yanqóoba|Yanqóoba:\\w* di nekk,"},{"style":"q1","text":"mel nib lay bu bawoo fa Aji Sax ji,"},{"style":"q1","text":"nirook waame wu wàccal gàncax,"},{"style":"q1","text":"xaarul lenni nit,"},{"style":"q1","text":"lenni doom aadama la séentuwul."},{"style":"q1","text":""},{"style":"v","text":"Ci biir askan yu bare la ndesu Yanqóoba di nekk,"},{"style":"q1","text":"ci biir xeeti àddina,"},{"style":"q1","text":"mbete gaynde ci biir rabi àll yi,"},{"style":"q1","text":"nirook gaynde gu mat ci biiri gàtt;"},{"style":"q1","text":"fu mu jaare, joggati, xotat,"},{"style":"q1","text":"te kenn du wallu."},{"style":"s1","text":"Cëslaay réer na bokkaalekat"},{"style":"q1","text":""},{"style":"v","text":"Aji Sax ji, sa loxo ca kaw, tiim say bañ,"},{"style":"q1","text":"mboolem say noon lees di jële ci kaw suuf."},{"style":"q1","text":""},{"style":"v","text":"«Bésub keroog,» kàddug Aji Sax jee,"},{"style":"q1","text":"«maay sànke fi saw askan say fasi xare,"},{"style":"q1","text":"te maay sànk sa watiiri xare."},{"style":"q1","text":""},{"style":"v","text":"Maa fiy yàqe sa dëkki réew mi,"},{"style":"q1","text":"màbb sa tata yépp."},{"style":"q1","text":""},{"style":"v","text":"Maay foqatee ay xërëm ci sa loxo,"},{"style":"q1","text":"te ay gisaanekat, dootuloo ko am."},{"style":"q1","text":""},{"style":"v","text":"Maay jële fi saw askan say tuur,"},{"style":"q1","text":"ak say tuuri doj,"},{"style":"q1","text":"te dootoo sujjóotal loo sàkke say loxo."},{"style":"q1","text":""},{"style":"v","text":"Maay buddee fi saw askan xeri jaamookaayi \\w Asera|Asera:\\w* tuur mi,"},{"style":"q1","text":"te maay yàq say jëmmi tuur."},{"style":"q1","text":""},{"style":"v","text":"Mer akum sànj laay feye xeeti yéefar"},{"style":"q1","text":"yi déggul ndigal.»"}]