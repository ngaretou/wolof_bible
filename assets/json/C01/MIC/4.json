[{"style":"s1","verse":"","text":"Aji Sax ji, ca tundam lay saytoo xeet yi"},{"style":"q1","verse":"","text":""},{"style":"v","verse":"1","text":"Fan yu mujj ya, dees na taxawal"},{"style":"q1","verse":"","text":"tundu kër Aji Sax ji,"},{"style":"q1","verse":"","text":"mooy gëna kawe ci tund yi,"},{"style":"q1","verse":"","text":"tiim tund yu ndaw yi,"},{"style":"q1","verse":"","text":"askan yi riirandoo, wutsi ko."},{"style":"q1","verse":"","text":""},{"style":"v","verse":"2","text":"Xeet yu bareey dikk, naan:"},{"style":"q1","verse":"","text":"«Dikkleen nu yéegi tundu Aji Sax ji,"},{"style":"q1","verse":"","text":"fa kër Yàllay \\w Yanqóoba|Yanqóoba:\\w*,"},{"style":"q1","verse":"","text":"mu xamal nuy yoonam,"},{"style":"q1","verse":"","text":"ba nu doxe yooyu ñallam.»"},{"style":"q1","verse":"","text":"\\w Siyoŋ|Siyoŋ:\\w* kat la ndigalu yoon di bawoo,"},{"style":"q1","verse":"","text":"Yerusalem googu la kàddug Aji Sax ji di jóge."},{"style":"q1","verse":"","text":""},{"style":"v","verse":"3","text":"Mooy àtte diggante askan yu bare,"},{"style":"q1","verse":"","text":"mooy dogalal xeet yu am doole te sore,"},{"style":"q1","verse":"","text":"ñu tëgg seeni saamar ay illéer,"},{"style":"q1","verse":"","text":"def seeni xeej ay sàrt."},{"style":"q1","verse":"","text":"Aw xeet dootul xàcc saamar jëme ci moroom ma,"},{"style":"q1","verse":"","text":"te dootuñu leen tàggat cib xare."},{"style":"q1","verse":"","text":""},{"style":"v","verse":"4","text":"Ñoom ñépp ay toog, ku nekk ci kerug reseñam,"},{"style":"q1","verse":"","text":"mbaa keppaarug garabu figgam,"},{"style":"q1","verse":"","text":"kenn du leen xoqtal."},{"style":"q1","verse":"","text":"Aji Sax ji Boroom gàngoor yee ko wax."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Askan wu nekk ci yaakaaru turu yàllaam lay doxe."},{"style":"q1","verse":"","text":"Nun nag ci yaakaaru sunu turu Yàlla Aji Sax ji lanuy doxe,"},{"style":"q1","verse":"","text":"tey ak ëllëg, ba fàww."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"«Bésub keroog,» kàddug Aji Sax jee,"},{"style":"q1","verse":"","text":"«naa jëli kuy soox,"},{"style":"q1","verse":"","text":"booleek ku ñu toxaloon,"},{"style":"q1","verse":"","text":"te ma mbugaloon leen."},{"style":"q1","verse":"","text":""},{"style":"v","verse":"7","text":"Maay def liy soox aw ndes,"},{"style":"q1","verse":"","text":"la ñu dàq fu sore, ma def ko askan wu am doole,"},{"style":"q1","verse":"","text":"te Aji Sax jeey doon seen buur ca kaw tundu Siyoŋ,"},{"style":"q1","verse":"","text":"li ko dale tey ba fàww."},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"«Yaw, tatay gétt gi,"},{"style":"q1","verse":"","text":"yaw tundu Ofel\\f + \\fr 4.8 \\fk Ofel, \\ft aw tund la woon ca Yerusalem, ñu tabax ca tata ju ñu dàbbali. Daawuda moo ko nangu woon ca Yebuseen ña.\\f*,"},{"style":"q1","verse":"","text":"yaw janq Siyoŋ mu taaru mi,"},{"style":"q1","verse":"","text":"yaw lees di ñëwal,"},{"style":"q1","verse":"","text":"yaw la kilifteef ga woon di dikkal,"},{"style":"q1","verse":"","text":"nguur gi, janq Yerusalem mu taaru lay ñeel.»"},{"style":"s1","verse":"","text":"Coono jur na jant bu yees"},{"style":"q1","verse":"","text":""},{"style":"v","verse":"9","text":"Ana lu la tax di yuuxoo yuuxu tey?"},{"style":"q1","verse":"","text":"Buur daa amul fi sa biir?"},{"style":"q1","verse":"","text":"Am ki lay xelal a dee,"},{"style":"q1","verse":"","text":"ba mitit jàpp la nii, nga mel ni kuy matu?"},{"style":"q1","verse":"","text":""},{"style":"v","verse":"10","text":"Wañaarul te yuuxu ni kuy matu ndax mitit,"},{"style":"q1","verse":"","text":"yaw janq \\w Siyoŋ|Siyoŋ:\\w* mu taaru,"},{"style":"q1","verse":"","text":"nde dëkk bi ngay génn, màkkaanoo àll bi,"},{"style":"q1","verse":"","text":"dinga dem Babilon\\f + \\fr 4.10 \\ft Lu wara tollook téeméeri at gannaaw gi, ba Buur Esekiyas deewee la Yerusalem tàbbi ci loxol Babilon. Seetal ci 1.1.\\f*,"},{"style":"q1","verse":"","text":"te fa lees lay xettalee,"},{"style":"q1","verse":"","text":"fa la la Aji Sax jiy jote ci loxol say noon."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Tey ci sa kaw, la xeet yu bare daje, yaw Siyoŋ,"},{"style":"q1","verse":"","text":"te naan: «Nees ko tëdde,"},{"style":"q1","verse":"","text":"nanu seetaan Siyoŋ!»"},{"style":"q1","verse":"","text":""},{"style":"v","verse":"12","text":"Booba ñoom xamuñu lu ciy xalaati Aji Sax ji,"},{"style":"q1","verse":"","text":"ak luy mébétam,"},{"style":"q1","verse":"","text":"nde moo leen di dajale niy sabaar ca dàgga ja."},{"style":"q1","verse":"","text":""},{"style":"v","verse":"13","text":"«Yaw janq Siyoŋ mu taaru, jógal bàcci leen,"},{"style":"q1","verse":"","text":"sa béjjén laay def ag weñ,"},{"style":"q1","verse":"","text":"say wewi tànk, ma def ko xànjar,"},{"style":"q1","verse":"","text":"nga rajaxe xeet yu bare.»"},{"style":"q1","verse":"","text":"Yaay faagaagal seen alal ju lewul, ñeel Aji Sax ji,"},{"style":"q1","verse":"","text":"seen koom ñeel Boroom àddina sépp."},{"style":"s1","verse":"","text":"Betleyem la kilifa di juddoo"},{"style":"q1","verse":"","text":""},{"style":"v","verse":"14","text":"Léegi yaw, dëkkub gàngoor yi,"},{"style":"q1","verse":"","text":"defal sa bopp ay gàngoor,"},{"style":"q1","verse":"","text":"ab gaw lees nu yékkatil,"},{"style":"q1","verse":"","text":"te yetu ŋaam lees di dóor njiital Israayil."}]