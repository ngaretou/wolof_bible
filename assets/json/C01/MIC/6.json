[{"style":"s1","text":"Aji Sax ji tudd na sikkaangey ñoñam"},{"style":"sp","text":"Mise mooy wax"},{"style":"q1","text":""},{"style":"v","text":"Dégluleen rekk li Aji Sax ji wax."},{"style":"q1","text":"Jógal layoo, tund yu mag yi seede,"},{"style":"q1","text":"tund yu ndaw yi dégg la."},{"style":"q1","text":""},{"style":"v","text":"Yeen tund yu mag yi, dégluleen layoob Aji Sax ji,"},{"style":"q1","text":"ak yeen reeni suuf yi sax dàkk."},{"style":"q1","text":"Aji Sax jee joteek ñoñam,"},{"style":"q1","text":"mooy wàqanteek Israayil."},{"style":"sp","text":"Aji Sax jeey wax"},{"style":"q1","text":""},{"style":"v","text":"«Yeen sama ñoñ, ana lu ma leen def?"},{"style":"q1","text":"Ana fu ma leen sonale?"},{"style":"q1","text":"Waxleen ma!"},{"style":"q1","text":""},{"style":"v","text":"Yeen maa leen génne réewum Misra,"},{"style":"q1","text":"kërug njaam googa, maa leen fa jote,"},{"style":"q1","text":"ba yebal fi seen kanam, Musaa ak Aaróonaak Maryaama."},{"style":"q1","text":""},{"style":"v","text":"Yeen sama ñoñ, fàttalikuleen rekk"},{"style":"q1","text":"la leen Balag buurub Mowab fexeeloon,"},{"style":"q1","text":"ak la ko Balaam doomu Bewor tontu woon."},{"style":"q1","text":"Doxub diggante Sitim ba Gilgal\\f + \\fr 6.5 \\fk Sitim ba Gilgal: \\ft Sitim la Israayil tàmbalee woon seenub dox, jeexale Gilgal, ca wàllaa dexu Yurdan ga feesoon gannaaw ba ñu ko jàllee. Seetal ci \\bk Yosuwe\\bk* 3.1---5.12.\\f* it, baleen ci xel,"},{"style":"q1","text":"ba ràññee njekku Aji Sax ji.»"},{"style":"sp","text":"Nit ñeey wax"},{"style":"q1","text":""},{"style":"v","text":"Ana lu may dikkaale fi kanam Aji Sax ji,"},{"style":"q1","text":"ba sujjóotal Yàlla ja fa kaw?"},{"style":"q1","text":"Tee ma koo dikke ay \\w rendi-dóomal|Sarax yi:\\w*,"},{"style":"q1","text":"ay wëlluy menn at?"},{"style":"q1","text":""},{"style":"v","text":"Mbaa dina ma nangul junniy kuuy,"},{"style":"q1","text":"ak fukki junniy dexi diw?"},{"style":"q1","text":"Am samab taaw laay joxe saraxu peyu bàkkaar,"},{"style":"q1","text":"sama meññeefum biir di sama saraxu peyug tooñ?"},{"style":"sp","text":"Mise mooy wax"},{"style":"q1","text":""},{"style":"v","text":"Yaw nit ki, waxees na la li baax,"},{"style":"q1","text":"ak li Aji Sax ji sàkku ci yaw,"},{"style":"q1","text":"te loolu moyul di def yoon, sopp jëfi ngor"},{"style":"q1","text":"te woyof nooy toppe sa Yàlla."},{"style":"b","text":""},{"style":"q1","text":""},{"style":"v","text":"Baatub Aji Sax ji mooy joor dëkk bi,"},{"style":"q1","text":"te ndam mooy ñeel ñi wormaal sa tur."},{"style":"sp","text":"Aji Sax jeey wax"},{"style":"q1","text":"«Dégluleen seen yetu mbugal, ak ki ko yebal,"},{"style":"q1","text":""},{"style":"v","text":"ndax alalu njublaŋ a ngi ci biir këri njublaŋ yi ba tey,"},{"style":"q1","text":"mook nattukaayi alkànde yu tuut ya ñuy jaaye?"},{"style":"q1","text":""},{"style":"v","text":"Ana nu may ñàkka toppe màndaxekaayi njublaŋ,"},{"style":"q1","text":"ak mbuusum doomi naxekaay yees cay natte?"},{"style":"q1","text":""},{"style":"v","text":"Boroom alal yi ci sa biir, aw ay lañu fees,"},{"style":"q1","text":"waa dëkk bi di fen,"},{"style":"q1","text":"te lu seen làmmiñ tudd ay nax la."},{"style":"q1","text":""},{"style":"v","text":"Man it moo tax ma di la duma ba nga wopp,"},{"style":"q1","text":"gental la ndax say bàkkaar."},{"style":"q1","text":""},{"style":"v","text":"Yaw de dinga lekk, te doo suur,"},{"style":"q1","text":"xanaa wéye biir bu wéet."},{"style":"q1","text":"Dinga fat loo dul mana denc fu wóor,"},{"style":"q1","text":"te loo denc fu wóor it, ab saamar laa koy jox."},{"style":"q1","text":""},{"style":"v","text":"Yaw de yaay ji te doo góob,"},{"style":"q1","text":"nga nal doomi oliw te doo ca diwu,"},{"style":"q1","text":"nal doomi reseñ te doo naan biiñ."},{"style":"q1","text":""},{"style":"v","text":"Dogali Buur Omri daal lees di topp,"},{"style":"q1","text":"ak mboolem jëfini waa kër Buur Axab\\f + \\fr 6.16 \\fk Omri \\ft ak doomam \\fk Axab \\ft ay buuri Samari lañu woon, ñu ràññeeku ci jalgati yoon, ak lawal ag bokkaale.\\f*."},{"style":"q1","text":"Seeni pexe ngeen topp,"},{"style":"q1","text":"ba tax may def dëkk bi di lu daw yaram,"},{"style":"q1","text":"waa dëkk bi di ñu nit ñiy muslu ci seenu demin,"},{"style":"q1","text":"te gàcceg sama ñoñ, yeena koy gàlloo.»"}]