[{"style":"s1","text":"Mbugal dal na aakimookat yi"},{"style":"q1","text":""},{"style":"v","text":"Wóoy, ngalla ñiy mébét ñaawtéef,"},{"style":"q1","text":"di ràbb lu bon ci seenub tëraay,"},{"style":"q1","text":"bët set, ñu jëfe ko,"},{"style":"q1","text":"ndax xam ne man nañu ko."},{"style":"q1","text":""},{"style":"v","text":"Ñooy xemmemi tool, foqati;"},{"style":"q1","text":"ay kër, ñu nangu,"},{"style":"q1","text":"tey noot waay ak waa këram,"},{"style":"q1","text":"ak nit ci céru suufam."},{"style":"q1","text":""},{"style":"v","text":"Moo tax Aji Sax ji dafa wax ne:"},{"style":"q1","text":"«Maa ngii di nasal googu làng aw ay,"},{"style":"q1","text":"ay wu ngeen dul teggee ci seenu loos,"},{"style":"q1","text":"te dungeen daagu, siggi,"},{"style":"q1","text":"nde jant yu metti lay doon."},{"style":"q1","text":""},{"style":"v","text":"Bésub keroog lees leen di fental aw léeb,"},{"style":"q1","text":"woyal leen woy wu tiis,"},{"style":"q1","text":"te naa: “Sotti na, yàqu nanu yaxeet!"},{"style":"q1","text":"Sama suufu askan dugg na ciy loxo,"},{"style":"q1","text":"ba sore ma,"},{"style":"q1","text":"ab fippukat lañu jox sunuy tool!”»"},{"style":"q1","text":""},{"style":"v","text":"Moo tax bu mbooloom Aji Sax ji waree jotaat ci seen suuf,"},{"style":"q1","text":"kenn ci yeen du am cér, ba ñu di ko tàllalal buumu nattukaay."},{"style":"s1","text":"Yonenti caaxaan yaa ngi diiŋat"},{"style":"q1","text":""},{"style":"v","text":"Seen yonent yeey waare naa:"},{"style":"q1","text":"«Buleen waare!"},{"style":"q1","text":"Nii kat deesu ko waaree,"},{"style":"q1","text":"gàcce du nu dab!»"},{"style":"q1","text":""},{"style":"v","text":"Waa kër \\w Yanqóoba|Yanqóoba:\\w*, ndax dees na waxe nii:"},{"style":"q1","text":"«Mbaa du Aji Sax ji day xàddee?"},{"style":"q1","text":"Mbaa jooju jëf du jikkoom?»"},{"style":"b","text":""},{"style":"q1","text":"«Waaye man sama kàddu, jàmm la ci kuy def njub."},{"style":"q1","text":""},{"style":"v","text":"Yeen sama ñoñ, démb rekk ngeen jóg nib noon;"},{"style":"q1","text":"yeena ngi nangoo ci nit mbubbum xewam,"},{"style":"q1","text":"fekk muy romb, bëggul xare, foogul dara."},{"style":"q1","text":""},{"style":"v","text":"Jigéen ñi ci sama ñoñ ngeen dàqe"},{"style":"q1","text":"seen këri mbégte,"},{"style":"q1","text":"te seeni doom, yeena leen xañ"},{"style":"q1","text":"sama barke ba fàww."},{"style":"q1","text":""},{"style":"v","text":"Jógleen dem, fii du bérebu noflaay,"},{"style":"q1","text":"nde sobewu na, ba nara yàqe yaxeet."},{"style":"q1","text":""},{"style":"v","text":"Nit man naa wër, toppi caaxaan aki fen,"},{"style":"q1","text":"naan: “Maa lay waare ay kàddu yu jëm ci biiñ aku ñoll,”"},{"style":"q1","text":"te kookooy yékkati kàdduy waaraate yi askan wii yelloo!"},{"style":"s1","text":"Aji Sax jeey dajale ndesu ñoñam"},{"style":"q1","text":""},{"style":"v","text":"«Yeen askanu \\w Yanqóoba|Yanqóoba:\\w*, maa leen di dajalee"},{"style":"q1","text":"dajale yeen ñépp,"},{"style":"q1","text":"maay boolee boole ndesu Israayil."},{"style":"q1","text":"Benn bopp laa leen di def, niy xar ca gétt ga,"},{"style":"q1","text":"niy gàtt ci seenum parlu,"},{"style":"q1","text":"coowal nit ña jolli."},{"style":"q1","text":""},{"style":"v","text":"Kiy bëtt mooy dox, jiitu leen,"},{"style":"q1","text":"ñi bëtt, jàll bunt bi, dem."},{"style":"q1","text":"Seen buur mooy jàll jiitu leen,"},{"style":"q1","text":"Aji Sax jeey dox fa seen kanam.»"}]