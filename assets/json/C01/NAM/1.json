[{"style":"mt1","text":"Nawum"},{"style":"s1","verse":"","text":"Ubbite gi"},{"style":"p","verse":"","text":""},{"style":"v","verse":"1","text":"Yéeneb \\w waxyu|waxyu:\\w* bu dal dëkk bi ñuy wax Niniw a ngii, di téereb peeñum Nawum ma dëkk Elkos."},{"style":"s1","verse":"","text":"Aji Sax jeey jàmbaar ju raglu te baax"},{"style":"q1","verse":"","text":""},{"style":"v","verse":"2","text":"\\w Aji Sax ji|Aji Sax j-:\\w* mooy Yàlla ju fiir, te mooy mbugale,"},{"style":"q1","verse":"","text":"Aji Sax ji mooy mbugale, te di boroom sànj."},{"style":"q1","verse":"","text":"Aji Sax ji mooy mbugal ay bañam,"},{"style":"q1","verse":"","text":"mooy sànju ci kawi noonam."},{"style":"q1","verse":"","text":""},{"style":"v","verse":"3","text":"Aji Sax ji la mer ma diib, doole ja bare;"},{"style":"q1","verse":"","text":"te du ñàkka topp ku tooñ ag tooñaangeem."},{"style":"q1","verse":"","text":"Aji Sax jeey daagoo biir callweer ak ngëlén,"},{"style":"q1","verse":"","text":"niir yi di pëndub tànkam."},{"style":"q1","verse":"","text":""},{"style":"v","verse":"4","text":"Mooy gëdd géej, wowal;"},{"style":"q1","verse":"","text":"mboolem dex, mu ŋiisal;"},{"style":"q1","verse":"","text":"parluy Basan ak Karmel, mu laxal;"},{"style":"q1","verse":"","text":"tóor-tóori àllub Libaŋ, mu laxal."},{"style":"q1","verse":"","text":""},{"style":"v","verse":"5","text":"Tund yu mag yi di ko loxal,"},{"style":"q1","verse":"","text":"tund yu ndaw yi seey,"},{"style":"q1","verse":"","text":"suuf fuddu fi kanamam,"},{"style":"q1","verse":"","text":"mook àddina ak mboolem li ci biiram."},{"style":"q1","verse":"","text":""},{"style":"v","verse":"6","text":"Bu sànjoo, ana kuy taxaw?"},{"style":"q1","verse":"","text":"Ana kuy dékku tàngooru meram?"},{"style":"q1","verse":"","text":"Am sànjam a naan soteet ni sawara,"},{"style":"q1","verse":"","text":"doj yi rajaxoo fi kanamam."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Aji Sax jee baax,"},{"style":"q1","verse":"","text":"moo dib rawtu, bésub njàqare,"},{"style":"q1","verse":"","text":"te moo ràññee ñi ko làqoo."},{"style":"q1","verse":"","text":""},{"style":"v","verse":"8","text":"Mbàmbulaan lay walal ba faagaagal dëkk bii,"},{"style":"q1","verse":"","text":"te mooy toppi noonam ba ca biir lëndëm ga."},{"style":"s1","verse":"","text":"Njàqare ji du ñaar"},{"style":"sp","verse":"","text":"Ñeel Yuda"},{"style":"q1","verse":"","text":""},{"style":"v","verse":"9","text":"Ana lu ngeen di fexeel Aji Sax ji?"},{"style":"q1","verse":"","text":"Mooy neenal, lépp neen;"},{"style":"q1","verse":"","text":"njàqare ja du ñaar."},{"style":"q1","verse":"","text":""},{"style":"v","verse":"10","text":"Niy taxas la ay noonam di laxasoo,"},{"style":"q1","verse":"","text":"mel ni ñu naan ba màndi,"},{"style":"q1","verse":"","text":"te ni boob bu wow lañuy lakke ba xoyomu."},{"style":"sp","verse":"","text":"Ñeel Niniw"},{"style":"q1","verse":"","text":""},{"style":"v","verse":"11","text":"Ci yaw dëkk bii la nit génne,"},{"style":"q1","verse":"","text":"di fexeel Aji Sax ji lu bon,"},{"style":"q1","verse":"","text":"di mébét pexey ndëngte."},{"style":"sp","verse":"","text":"Ñeel Yuda"},{"style":"q1","verse":"","text":""},{"style":"v","verse":"12","text":"Aji Sax ji moo ne:"},{"style":"q1","verse":"","text":"«Bu ñu matoon, ne gàññ it"},{"style":"q1","verse":"","text":"ni lees leen di sànke, ñu ne mes."},{"style":"q1","verse":"","text":"Maa la mitital, dootuma la mitital."},{"style":"q1","verse":"","text":""},{"style":"v","verse":"13","text":"Léegi buum gi ñu la yeewe laay dog,"},{"style":"q1","verse":"","text":"say jéng laay dagg.»"},{"style":"sp","verse":"","text":"Ñeel buuru Niniw"},{"style":"q1","verse":"","text":""},{"style":"v","verse":"14","text":"Aji Sax ji moo santaane lii ci yaw."},{"style":"q1","verse":"","text":"Mu ne: «Lu bokk ci saw tur du lawati,"},{"style":"q1","verse":"","text":"ci say kërug yàlla laay yàqe bépp xërëm"},{"style":"q1","verse":"","text":"ak jëmmi weñ gu ñu xelli,"},{"style":"q1","verse":"","text":"te maay waajal sa bàmmeel,"},{"style":"q1","verse":"","text":"nde tekkiwuloo tus.»"}]