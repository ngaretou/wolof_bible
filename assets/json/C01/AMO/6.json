[{"style":"s1","text":"Boroom alal naagu na"},{"style":"q1","text":""},{"style":"v","text":"Wóoy ña ne finaax ca \\w Siyoŋ|Siyoŋ:\\w*,"},{"style":"q1","text":"wóoy ña naagu fa tundu Samari!"},{"style":"q1","text":"Ñooy kàngami xeet wi gëna màggéey,"},{"style":"q1","text":"niti Israayil di leen diis ay soxla!"},{"style":"q1","text":""},{"style":"v","text":"Demleen ba Kalne, xool;"},{"style":"q1","text":"jóge fa jëm Amat dëkk bu mag ba\\f + \\fr 6.2 \\fk Kalne \\ft ak \\fk Amat, \\ft ay dëkki Siri lañu woon.\\f*,"},{"style":"q1","text":"wàcci Gaat, dëkkub waa Filisti ya."},{"style":"q1","text":"Ana fu ñu tanee yii réew?"},{"style":"q1","text":"ak fu ñu leen ëpplee suuf?"},{"style":"q1","text":""},{"style":"v","text":"Wóoy yeen ñiy jéema fanq bésub njàqare"},{"style":"q1","text":"tey woo nguurug fitna!"},{"style":"q1","text":""},{"style":"v","text":"Yeen ñi tëdd ci seen lal yu yànj,"},{"style":"q1","text":"aka sóonoo seen laltu yu nooy,"},{"style":"q1","text":"di yàpp mbote yu baax"},{"style":"q1","text":"ak sëllu yu duuf,"},{"style":"q1","text":""},{"style":"v","text":"yeena ngi fowantoo xalam,"},{"style":"q1","text":"di fent woy yu ànd ak xalam ni Daawudaay."},{"style":"q1","text":""},{"style":"v","text":"Yeena ngi jolu seen këlli biiñ,"},{"style":"q1","text":"di diwoo ngën-gi-diw,"},{"style":"q1","text":"sànkutey askanu Yuusufa soxalu leen."},{"style":"q1","text":""},{"style":"v","text":"Moo tax yeenay jiituji ci ñi ñu gàddaayloo,"},{"style":"q1","text":"tëraayu xawaare dakk."},{"style":"p","text":""},{"style":"v","text":"Boroom bi, Aji Sax jee ko giñ ci boppam, kàddug Aji Sax ji Yàllaa, Boroom gàngoori xare yi. Nee:"},{"style":"q1","text":"«Maaka sib réy-réylug askanu \\w Yanqóoba|Yanqóoba:\\w*,"},{"style":"q1","text":"ba seen kër yu yànj soof ma!"},{"style":"q1","text":"Maay jébbale seen péey ak mboolem li ci biir.»"},{"style":"p","text":""},{"style":"v","text":"Su boobaa, fukk ñu làqu ci kër, du leen teree dee."},{"style":"v","text":"Ku warloo waajal mbokkam mu dee dina dugg ca kër ga, ngir yóbbu néew ya, te naan ka ca biir-a-biir: «Kenn desul foofu ci yaw?» Mu ne ko: «Jeex na,» bëgg caa teg baat, mu ne ko: «Déet! Noppil, bul tudd turu Aji Sax ji.»"},{"style":"q1","text":""},{"style":"v","text":"Aji Sax jee ngii déy, buy joxe ndigal rekk,"},{"style":"q1","text":"daldi tas kër gu mag,"},{"style":"q1","text":"rajaxe kër gu ndaw."},{"style":"q1","text":""},{"style":"v","text":"Moo! Ndax fas dina daw ciy doj?"},{"style":"q1","text":"Am dees na ràng aw nag, di gàbb doj?"},{"style":"q1","text":"Moona walbati ngeen àtteb yoon, def ko tooke,"},{"style":"q1","text":"yoon mel ni xay."},{"style":"p","text":""},{"style":"v","text":"Yeena ngi damu ca dëkk ba ñuy wax Lodebar (muy firi Amul njariñ) te naan: «Xanaa du sunu dooley bopp lanu nangul sunu bopp dëkk bu am doole ba ñuy wax Karnayim (muy firi Ñaari béjjén)\\f + \\fr 6.13 \\fk Ñaari béjjén, \\ft kàttan lay misaal.\\f*?»"},{"style":"v","text":"Aji Sax ji, Yàlla, Boroom gàngoori xare yi da ne:"},{"style":"q1","text":"«Yeen \\w bànni Israayil|bànni Israayil:\\w*,"},{"style":"q1","text":"maa ngii di yékkati weneen xeet fi seen kaw,"},{"style":"q1","text":"ñu noot leen, dale ko fa kaw, fa Buntu Amat ca bëj-gànnaar"},{"style":"q1","text":"ba ca xuru Araba, ca bëj-saalum.»"}]