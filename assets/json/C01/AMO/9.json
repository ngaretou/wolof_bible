[{"style":"s1","text":"Peeñum juróomeel bi"},{"style":"p","text":""},{"style":"v","text":"Ma gis nag Boroom bi, mu taxaw ca \\w sarxalukaay|sarxalukaay b-:\\w* ba. Mu ne:"},{"style":"q1","text":"«Dóorleen ci kaw jëni kër Yàlla gi,"},{"style":"q1","text":"ba kenu yi yëngu,"},{"style":"q1","text":"te ngeen màbb ko ci kaw boppi ñépp;"},{"style":"q1","text":"ña mucc, ma reylu ci xare."},{"style":"q1","text":"Du kuy fëx ba rëcc,"},{"style":"q1","text":"du kuy daw ba raw."},{"style":"q1","text":""},{"style":"v","text":"Bu ñu bëttoon, ba biir njaniiw it,"},{"style":"q1","text":"fa laa leen di yóotoo."},{"style":"q1","text":"Ñu yéeg asamaan,"},{"style":"q1","text":"ma wàccee leen fa."},{"style":"q1","text":""},{"style":"v","text":"Bu ñu nëbbu woon kaw tundu Karmel it,"},{"style":"q1","text":"fa laa leen di fekk, yóbbu."},{"style":"q1","text":"Ñu làqoo ma ca taatu géej,"},{"style":"q1","text":"ma sante fa jaani géej, mu màtt leen."},{"style":"q1","text":""},{"style":"v","text":"Su ñu demee, diy jaam ñu seeni noon jiital,"},{"style":"q1","text":"fa laay sante boroom saamar, mu bóom leen."},{"style":"q1","text":"Du bëtu jàmm laa leen di xoole,"},{"style":"q1","text":"bët bu aay laa leen di xoole moos!»"},{"style":"b","text":""},{"style":"q1","text":""},{"style":"v","text":"Boroom bi, Aji Sax ji Boroom gàngoori xare yi,"},{"style":"q1","text":"kiy laal suuf, mu ne soyox seey,"},{"style":"q1","text":"mboolem lu ci biiram di jooyoo;"},{"style":"q1","text":"suuf fuddoondoo ni dexu Niil,"},{"style":"q1","text":"dellu rës ni dexu Misra."},{"style":"q1","text":""},{"style":"v","text":"Kee tabax kaw asamaan néegi biiram,"},{"style":"q1","text":"samp xaddam, yiire suuf."},{"style":"q1","text":"Keey woo walum géej,"},{"style":"q1","text":"walal fi kaw suuf."},{"style":"q1","text":"Kookoo di Aji Sax ji."},{"style":"s1","text":"Mbugal yell na"},{"style":"q1","text":""},{"style":"v","text":"«\\w Bànni Israayiloo|bànni Israayil:\\w*, xanaa du yeen ak waa \\w Kuus|Kuus:\\w* laa yemale?»"},{"style":"q1","text":"Kàddug Aji Sax jee."},{"style":"q1","text":"«Xanaa du ni ma leen génnee réewum Misra"},{"style":"q1","text":"laa génnee Filisteen ñi réewum Keret\\f + \\fr 9.7 \\fk Keret \\ft ak Kaftor benn la.\\f*,"},{"style":"q1","text":"génnee ni waa Siri réewum Kir?"},{"style":"q1","text":""},{"style":"v","text":"Boroom bi, Aji Sax jaa ngi ne jàkk"},{"style":"q1","text":"réewum bàkkaarkat mii."},{"style":"q1","text":"Maa koy far ci kaw suuf,"},{"style":"q1","text":"waaye ba tey duma far faraas waa kër \\w Yanqóoba|Yanqóoba:\\w*.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"«Maa ngii déy di sant xeetoo xeet,"},{"style":"q1","text":"ñu gësëm waa kër Israayil,"},{"style":"q1","text":"ni ñuy gësëme tameb suuf,"},{"style":"q1","text":"te doj du rot."},{"style":"q1","text":""},{"style":"v","text":"Saamar ay rey mboolem sama bàkkaarkati mbooloo"},{"style":"q1","text":"mi naan: “Yàlla du wacc musiba di nu jege,"},{"style":"q1","text":"ba di nu dab.”"},{"style":"ms","text":"Waa kër Buur Daawuda faluwaat nañu"},{"style":"mr","text":"(Saar 9.11-15)"},{"style":"q1","text":""},{"style":"v","text":"«Bésub keroog maay yékkati mbaarum Daawuda mi daanu,"},{"style":"q1","text":"ba fattaat xar-xar yi,"},{"style":"q1","text":"defaraat gent bi,"},{"style":"q1","text":"tabaxaat ko na woon."},{"style":"q1","text":""},{"style":"v","text":"Su boobaa \\w bànni Israayil|bànni Israayil:\\w* nangu ndesu Edom,"},{"style":"q1","text":"ak mboolem suufi xeet yi ñu ma tudde woon.»"},{"style":"q1","text":"Kàddug Aji Sax jee, te moom lay def."},{"style":"q1","text":""},{"style":"v","text":"«Ay bés a ngii déy, di ñëw,»"},{"style":"q1","text":"kàddug Aji Sax jee,"},{"style":"q1","text":"«kuy gàbb dina dab kuy góob,"},{"style":"q1","text":"kuy nal reseñ dab ka koy ji."},{"style":"q1","text":"Biiñ bu bees di rogalaate ca tund yu mag ya,"},{"style":"q1","text":"di wale tundoo tund wu ndaw."},{"style":"q1","text":""},{"style":"v","text":"Maay tijji wërsëgu Israayil, sama ñoñ;"},{"style":"q1","text":"ñu tabaxaat seeni gent, dëkke;"},{"style":"q1","text":"jëmbat seen tóokëri reseñ,"},{"style":"q1","text":"naan seen biiñ,"},{"style":"q1","text":"bey ay tool,"},{"style":"q1","text":"lekk ca meññeef ma."},{"style":"q1","text":""},{"style":"v","text":"Maa leen di jëmbat fi seen suuf,"},{"style":"q1","text":"te deesatu leen déjjatee fi seen suuf si ma leen jox.»"},{"style":"q1","text":"Seen Yàlla, Aji Sax jee ko wax."}]