[{"style":"s1","text":"Wutleen Aji Sax ji, te dund"},{"style":"p","text":""},{"style":"v","text":"Amos ne: Yeen bànni Israayil, dégluleen mii pent; maa ngi leen di jooy, yeen bànni Israayil!"},{"style":"q1","text":""},{"style":"v","text":"Fëlëñ!"},{"style":"q1","text":"Israayil janq ba dootul jógati."},{"style":"q1","text":"Ma nga ñu wacc ca suufas réewam,"},{"style":"q1","text":"te amul ku ko yékkati."},{"style":"q1","text":""},{"style":"v","text":"Boroom bi Aji Sax ji déy dafa wax ne:"},{"style":"q1","text":"«Junniy xarekat ay génne fii,"},{"style":"q1","text":"téeméer délsi;"},{"style":"q1","text":"téeméeri xarekat génne fee,"},{"style":"q1","text":"fukk délsi,"},{"style":"q1","text":"ñeel waa kër Israayil.»"},{"style":"p","text":""},{"style":"v","text":"Aji Sax ji da ne waa kër Israayil:"},{"style":"q1","text":"«Wutleen ma, te dund."},{"style":"q1","text":""},{"style":"v","text":"Buleen wuti Betel,"},{"style":"q1","text":"buleen dem Gilgal\\f + \\fr 5.5 \\fk Gilgal: \\ft fa la bànni Israayil dugge woon réewum Kanaan gannaaw ba ñu génnee ca njaamug réewum Misra. Seetal ci \\bk Yosuwe\\bk* 4.20-22.\\f*,"},{"style":"q1","text":"te buleen jàll Beerseba\\f + \\fr 5.5 \\fk Betel \\ft ak \\fk Gilgal \\ft ak \\fk Beerseba \\ft ay bérebi jaamookaay lañu woon.\\f*."},{"style":"q1","text":"Gilgal ay gàlloo ngàllo\\f + \\fr 5.5 \\fk ngàllo \\ft mooy këru jaam yi. \\f*,"},{"style":"q1","text":"Betel neen.»"},{"style":"q1","text":""},{"style":"v","text":"Wutleen Aji Sax ji, te dund."},{"style":"q1","text":"Lu ko moy mu ne jippét ci kaw askanu Yuusufa,"},{"style":"q1","text":"lakk waa Betel lakk gu dul fey."},{"style":"q1","text":""},{"style":"v","text":"Wóoy yeen ñiy walbati àtteb yoon, mu mel ni xay,"},{"style":"q1","text":"tey jalax dëgg fi pëndub suuf!"},{"style":"b","text":""},{"style":"q1","text":""},{"style":"v","text":"Kee sàkk biddiiwi lolli ak biddiiwi cooroon,"},{"style":"q1","text":"mooy walbati lëndëm bët set,"},{"style":"q1","text":"def bëccëg di guddi."},{"style":"q1","text":"Keey woo walum géej,"},{"style":"q1","text":"walal fi kaw suuf."},{"style":"q1","text":"Kookoo di Aji Sax ji."},{"style":"q1","text":""},{"style":"v","text":"Moo naan musiba jàyy ci kaw boroom doole,"},{"style":"q1","text":"musiba wàccal am tata."},{"style":"b","text":""},{"style":"q1","text":""},{"style":"v","text":"Yeena bañ kuy yedde ci pénc,"},{"style":"q1","text":"te sib boroom làmmiñ wu màndu."},{"style":"q1","text":""},{"style":"v","text":"Gannaaw yeenay noot néew-ji-doole,"},{"style":"q1","text":"di foqati ŋëbu peppam,"},{"style":"q1","text":"tabax ngeen këri boroom barke,"},{"style":"q1","text":"waaye dungeen ko dëkke."},{"style":"q1","text":"Jëmbat ngeen tóokëri reseñ juy tem-temi,"},{"style":"q1","text":"waaye dungeen naan ca biiñ ba."},{"style":"q1","text":""},{"style":"v","text":"Ràññee naa seen bàkkaar yu bare"},{"style":"q1","text":"ak seen moy yu dul jeex."},{"style":"q1","text":"Yeenay tooñ aji jub, di geru,"},{"style":"q1","text":"di xañ néew-ji-doole dëgg ci pénc."},{"style":"q1","text":""},{"style":"v","text":"Moo tax ku xelu ci jii jamono ne cell."},{"style":"q1","text":"Céy jii jamono ju bon!"},{"style":"b","text":""},{"style":"q1","text":""},{"style":"v","text":"Sàkkuleen lu baax, bàyyi lu bon, ba dund,"},{"style":"q1","text":"Aji Sax ji Boroom gàngoor yi ànd ak yeen,"},{"style":"q1","text":"muy li ngeen wax."},{"style":"q1","text":""},{"style":"v","text":"Bañleen lu bon, bëgg lu baax,"},{"style":"q1","text":"di doxal yoon ci pénc."},{"style":"q1","text":"Jombul Aji Sax ji Boroom gàngoor yi"},{"style":"q1","text":"baaxe ndesu askanu Yuusufa."},{"style":"p","text":""},{"style":"v","text":"Moo tax Boroom bi Aji Sax ji, Yàlla ji ci gàngoori xare yi, dafa ne:"},{"style":"q1","text":"«Bayaaloo bayaal ubalee ki yuux,"},{"style":"q1","text":"mbeddoo mbedd riir aki wóoy!"},{"style":"q1","text":"Dees na woo beykat bi ciy jooy,"},{"style":"q1","text":"woo jooykati dëj ciy jooyoo."},{"style":"q1","text":""},{"style":"v","text":"Tóokëroo tóokër ay ubalee ki yuux."},{"style":"q1","text":"Foofu fépp maa fay jaare.»"},{"style":"q1","text":"Aji Sax jee ko wax."},{"style":"b","text":""},{"style":"q1","text":""},{"style":"v","text":"Wóoy kuy yàkkamti \\w bésub Aji Sax|bésub Aji Sax j-:\\w* ji!"},{"style":"q1","text":"Ana lu ngeen am ci bésub Aji Sax ji?"},{"style":"q1","text":"Dug leer, xanaa lëndëm."},{"style":"q1","text":""},{"style":"v","text":"Day mel ni kuy daw gaynde,"},{"style":"q1","text":"ne pemm cim segg, rëcc,"},{"style":"q1","text":"ñibbi, teg loxoom ca tabax ba,"},{"style":"q1","text":"jaan ne ko càppit."},{"style":"q1","text":""},{"style":"v","text":"Xanaa du lëndëm gu dara leerul la bésub Aji Sax jiy doon,"},{"style":"q1","text":"ne këruus, dara lerxatu ca?"},{"style":"b","text":""},{"style":"q1","text":""},{"style":"v","text":"«Maa bañ, maa sib seeni màggal,"},{"style":"q1","text":"seen ndajey diine génnliku na ma."},{"style":"q1","text":""},{"style":"v","text":"Ngeen defal ma \\w saraxu rendi-dóomal|Sarax yi:\\w*,"},{"style":"q1","text":"mbaa \\w saraxi pepp|Sarax yi:\\w* it, duma ko nangu."},{"style":"q1","text":"Seen saraxu jur guy cant ci biir jàmm,"},{"style":"q1","text":"faalewuma."},{"style":"q1","text":""},{"style":"v","text":"Xiddileen maak seen coowal jàng."},{"style":"q1","text":"Seen powum xalam safu ma."},{"style":"q1","text":""},{"style":"v","text":"Na yoon wal mel nim ndox,"},{"style":"q1","text":"te dëgg mel ni wal mu sax."},{"style":"b","text":""},{"style":"q1","text":""},{"style":"v","text":"«Yeen waa kër Israayil, saraxi gàtt ak saraxi pepp,"},{"style":"q1","text":"ndax man ngeen ko daan indil"},{"style":"q1","text":"diiru ñeent fukki at ca màndiŋ ma?"},{"style":"q1","text":""},{"style":"v","text":"Te ngeen di yékkati seen tuur yi ngeen sàkk:"},{"style":"q1","text":"Sikkut, di seen buur, di seen tuur,"},{"style":"q1","text":"Kiyun di biddiiw bu ngeen di jaamu."},{"style":"q1","text":""},{"style":"v","text":"Maa leen di gàddaayloo ca wàllaa Damaas.»"},{"style":"q1","text":"Aji Sax jee ko wax, kookooy Yàlla Boroom gàngoori xare yi."}]