[{"style":"s1","text":"Peeñum ñeenteel bi"},{"style":"p","text":""},{"style":"v","text":"Gannaaw gi, Boroom bi Aji Sax ji dellooti feeñu ma. Ma jekki gis dàmbu meññeef."},{"style":"v","text":"Mu ne ma: «Amos, ana loo gis?» Ma ne ko: «Xanaa dàmbu meññeef mu ñor.» Aji Sax ji ne ma: «Mbugal ñoral na Israayil, sama ñoñ. Dootuma leen baal dara."},{"style":"v","text":"Bésub keroog jàngi kër buur doon ay jooy.»"},{"style":"q1","text":"Kàddug Boroom bi Aji Sax jee:"},{"style":"q1","text":"«Néew yi, xas,"},{"style":"q1","text":"fu ne ñu jalax, lépp selaw!»"},{"style":"s1","text":"Bëgge indi na musiba"},{"style":"q1","text":""},{"style":"v","text":"Amos ne:"},{"style":"q1","text":"«Dégluleen lii, yeen jula yiy dëggaate aji ñàkk,"},{"style":"q1","text":"di jeexal néew-ji-dooley réew mi,"},{"style":"q1","text":""},{"style":"v","text":"te naan: “Xanaa màggalu Terutel weer wi du jeex"},{"style":"q1","text":"ba nu jaay sunu pepp?"},{"style":"q1","text":"Waay, na \\w bésub Noflaay|bésub Noflaay b-:\\w* jàll gaaw,"},{"style":"q1","text":"ba nu ubbi sàq yi,"},{"style":"q1","text":"tuutal nattu sol-sotti, diisal doomu nattukaay,"},{"style":"q1","text":"tey naxee sunuy màndaxekaayi njublaŋ,"},{"style":"q1","text":""},{"style":"v","text":"ba jënd njaam ku tëlee fey boram"},{"style":"q1","text":"ak aji ñàkk ju tëlee fey dàlli carax;"},{"style":"q1","text":"ba cox sax, nu buub, jaay.”»"},{"style":"p","text":""},{"style":"v","text":"Aji Sax ji giñ na ci turam wi askanu \\w Yanqóobay|Yanqóoba:\\w* damoo, ne:"},{"style":"q1","text":"«Duma fàtte mukk lenn ci seeni jëf."},{"style":"q1","text":""},{"style":"v","text":"Moo tax réew mi nara yëngu moos,"},{"style":"q1","text":"muy tiisu ku ci dëkk;"},{"style":"q1","text":"suuf fuddoondoo, fees ni dexu Niil,"},{"style":"q1","text":"di jóg aka rës ni dexu Misra."},{"style":"q1","text":""},{"style":"v","text":"Ay bés a ngii déy, di ñëw,»"},{"style":"q1","text":"kàddug Boroom bi Aji Sax jee:"},{"style":"q1","text":"«maay sowal jant digg bëccëg,"},{"style":"q1","text":"lëndëmal suuf bëccëg ndarakàmm."},{"style":"q1","text":""},{"style":"v","text":"Maay soppali seeni màggal ab dëj,"},{"style":"q1","text":"seen woyoo woy diy jooy."},{"style":"q1","text":"Maay wodde bépp lupp saaku yu ñuy ñaawloo,"},{"style":"q1","text":"bépp bopp, ma watub nel,"},{"style":"q1","text":"def ko mu mel ni dëju benn bàjjo bu góor,"},{"style":"q1","text":"muj ga di bés bu tar."},{"style":"b","text":""},{"style":"q1","text":""},{"style":"v","text":"«Ay bés a ngii déy, di ñëw,»"},{"style":"q1","text":"kàddug Boroom bi Aji Sax jee:"},{"style":"q1","text":"«maay wàcce xiif ci réew mi."},{"style":"q1","text":"Du doon xiifub dugub mbaa marum ndox,"},{"style":"q1","text":"kàddug Aji Sax ji lañuy xiif."},{"style":"q1","text":""},{"style":"v","text":"Dees na tambaambalu, géej ba géej,"},{"style":"q1","text":"bëj-gànnaar ba penku,"},{"style":"q1","text":"di wëraaluy sàkku kàddug Aji Sax ji,"},{"style":"q1","text":"te deesul dajeek moom."},{"style":"q1","text":""},{"style":"v","text":"Bésub keroog janq ju taaru jaak"},{"style":"q1","text":"xale yu góor ya deek mar."},{"style":"q1","text":""},{"style":"v","text":"Ñooñooy giñe tuuri Samari,"},{"style":"q1","text":"naa: “Giñ naa ko ca tuur may dund ca Dan\\f + \\fr 8.14 \\fk Dan \\ft la Buur Yerbowam yékkati woon tuur yu ñu jëmmale wëlluy wurus. Seetal ci \\bk 1.Buur ya\\bk* 12.29-30.\\f*,"},{"style":"q1","text":"giñ ko ca yoonu Beerseba wa dul fey.”"},{"style":"q1","text":"Dinañu daanu, dootuñu jóg.»"}]