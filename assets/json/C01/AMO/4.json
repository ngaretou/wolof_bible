[{"style":"q1","text":""},{"style":"v","text":"Dégluleen kàddu gii, yeen jigéeni tundu Samari,"},{"style":"q1","text":"yeena ngi suur ni nagi diiwaanu Basan."},{"style":"q1","text":"Yeen ñiy toroxal néew-ji-doole,"},{"style":"q1","text":"di noot aji ñàkk"},{"style":"q1","text":"te naan seeni jëkkër:"},{"style":"q1","text":"«Indil ñoll waay, ñu naan!»"},{"style":"q1","text":""},{"style":"v","text":"Boroom bi Aji Sax ji giñ na ci sellaayam"},{"style":"q1","text":"ne: «Ay bés a ngii déy, di ñëw,"},{"style":"q1","text":"dees na leen kor, yóbbu,"},{"style":"q1","text":"ku nekk ci yeen koru niw jën,"},{"style":"q1","text":""},{"style":"v","text":"ñu diri ko jaarale fu xar-xaru tata gëna jegee,"},{"style":"q1","text":"sànni ko ca Armon\\f + \\fr 4.3 \\ft Fi ñu ne \\fk ca Armon \\ft manees na ne \\fqa yooni tundu Ermon.\\f*.»"},{"style":"q1","text":"Kàddug Aji Sax jee. "},{"style":"b","text":""},{"style":"q1","text":""},{"style":"v","text":"Aji Sax ji nee:"},{"style":"q1","text":"«Demleen Betel, bàkkaare fa,"},{"style":"q1","text":"dem Gilgal\\f + \\fr 4.4 \\fk Betel \\ft ak \\fk Gilgal, \\ft ay bérebi jaamookaay lañu woon.\\f*, bàkkaareeti fa."},{"style":"q1","text":"Rendileen seenub sarax ca ëllëg sa,"},{"style":"q1","text":"joxe seen saraxi fukkeeli alal ca gannaaw ëllëg sa,"},{"style":"q1","text":""},{"style":"v","text":"te ngeen lakk mburu, def ko \\w saraxu cant|Sarax yi:\\w*."},{"style":"q1","text":"Yégleleen seen \\w saraxi yéene|Sarax yi:\\w* te siiwal ko, ndax dégg ngeen?"},{"style":"q1","text":"Ndegam loolu ngeen namm, yeen bànni Israayil.»"},{"style":"q1","text":"Kàddug Boroom bi Aji Sax jee."},{"style":"q1","text":""},{"style":"v","text":"«Maa wéetal seeni biir seen dëkkoo dëkk,"},{"style":"q1","text":"dugub ñàkke fépp fu ngeen moom,"},{"style":"q1","text":"te taxul ngeen waññiku fi man.»"},{"style":"q1","text":"Kàddug Aji Sax jee. "},{"style":"b","text":""},{"style":"q1","text":""},{"style":"v","text":"Mu ne: «Maa leen xañub taw"},{"style":"q1","text":"bu leen may ngóob ci ñetti weer."},{"style":"q1","text":"Ma taw ci bii dëkk,"},{"style":"q1","text":"tawuma ca bee."},{"style":"q1","text":"Wii waar tawlu,"},{"style":"q1","text":"wee waar lax."},{"style":"q1","text":""},{"style":"v","text":"Ñaari dëkk ba ñett di deek mar, wuti beneen,"},{"style":"q1","text":"naane fa, te duñu màndi."},{"style":"q1","text":"Taxul ba tey ngeen waññiku fi man.»"},{"style":"q1","text":"Kàddug Aji Sax jee. "},{"style":"b","text":""},{"style":"q1","text":""},{"style":"v","text":"«Maa leen dumaa gub yu yàqu, di saxee saxe,"},{"style":"q1","text":"wowal seeni tool aki tóokër,"},{"style":"q1","text":"garabu figg ak oliw, njéeréer yi lekk."},{"style":"q1","text":"Taxul ba tey ngeen waññiku fi man.»"},{"style":"q1","text":"Kàddug Aji Sax jee. "},{"style":"b","text":""},{"style":"q1","text":""},{"style":"v","text":"«Maa leen yónnee mbas mu mel ni mu waa Misra."},{"style":"q1","text":"Maa reylu seeni waxambaane ci xare,"},{"style":"q1","text":"jàpplu seeni fas,"},{"style":"q1","text":"gillil xetu néew ya ca seeni dal."},{"style":"q1","text":"Taxul ba tey ngeen waññiku fi man.»"},{"style":"q1","text":"Kàddug Aji Sax jee. "},{"style":"b","text":""},{"style":"q1","text":""},{"style":"v","text":"«Maa jàllarbi lenn ci yeen,"},{"style":"q1","text":"na ma jàllarbee woon waa \\w Sodom|Sodom ak Gomor:\\w* ak Gomor\\f + \\fr 4.11 \\ft Seetal ci \\bk Njàlbéen ga\\bk* 19.1-29.\\f*."},{"style":"q1","text":"Ngeen rëcce ca ni gillit"},{"style":"q1","text":"gu ñu fëkke cib taal."},{"style":"q1","text":"Taxul ba tey ngeen waññiku fi man.»"},{"style":"q1","text":"Kàddug Aji Sax jee!"},{"style":"b","text":""},{"style":"q1","text":""},{"style":"v","text":"«Moo tax ma di leen def lii, yeen bànni Israayil."},{"style":"q1","text":"Gannaaw lii laa leen di def nag,"},{"style":"q1","text":"waajleena dajeek seen Yàlla, yeen bànni Israayil.»"},{"style":"b","text":""},{"style":"q1","text":""},{"style":"v","text":"Kii kat moo móol tund,"},{"style":"q1","text":"di sàkk ngelaw,"},{"style":"q1","text":"di xamal nit nammeelam."},{"style":"q1","text":"Kee di soppi lëndëm ag leer,"},{"style":"q1","text":"di daagoo kawte ya."},{"style":"q1","text":"Kookoo di Aji Sax ji Boroom gàngoor yi."}]