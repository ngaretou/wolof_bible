[{"style":"s1","text":"Yunus a ngi tinu"},{"style":"p","text":""},{"style":"v","text":"Ci kaw loolu Aji Sax ji yebal jën wu mag, mu wann Yunus. Mu nekk ca biiru jën wa ñetti bëccëg ak ñetti guddi."},{"style":"v","text":"Yunus ñaan ci Yàllaam Aji Sax ji, fa mu tollu ca biir jën wa."},{"style":"v","text":"Mu ne:"},{"style":"q1","text":"Maa jàq, woo Aji Sax ji, mu wuyu ma."},{"style":"q1","text":"Ca xóotey njaniiw laa wootee wall, nga dégg ma."},{"style":"q1","text":""},{"style":"v","text":"Yaa ma xalab xóotey xolu géej, ndaw ma mëdd ma."},{"style":"q1","text":"Say wal ak say gannax, lépp a jaare sama kaw."},{"style":"q1","text":""},{"style":"v","text":"Man nag ma naan: «Dàqees na ma, ba ma sore la,"},{"style":"q1","text":"waaye maay dellu gis sa kër gu sell ga!»"},{"style":"q1","text":""},{"style":"v","text":"Ndox maa ma tanc ba ci put,"},{"style":"q1","text":"xóotey géej mëdd ma,"},{"style":"q1","text":"waag ba laxasu sama bopp."},{"style":"q1","text":""},{"style":"v","text":"Ca reeni tund ya laa suuxi,"},{"style":"q1","text":"caabiy suuf féete ma gannaaw ba fàww,"},{"style":"q1","text":"waaye ca kan ma nga jukkee sama bakkan,"},{"style":"q1","text":"yaw, sama Yàlla Aji Sax ji."},{"style":"q1","text":""},{"style":"v","text":"Noowal bakkan a nga may rëcc,"},{"style":"q1","text":"sama xel ne yarr ci yaw, Aji Sax ji,"},{"style":"q1","text":"sama ñaan àgg fa yaw,"},{"style":"q1","text":"ca sa kër gu sell ga."},{"style":"q1","text":""},{"style":"v","text":"Ñiy wormaal neenug neen daal,"},{"style":"q1","text":"ñoo dëddu seen yiw fa Yàlla."},{"style":"q1","text":""},{"style":"v","text":"Man nag, ci biir cant laa lay sarxale."},{"style":"q1","text":"Li ma xas laay sottal."},{"style":"q1","text":"Wall, fa Aji Sax ji!"},{"style":"p","text":""},{"style":"v","text":"Ci kaw loolu Aji Sax ji wax ak jën wa, mu goqi Yunus ca tefes ga."}]