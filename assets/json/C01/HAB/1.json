[{"style":"mt1","text":"Abakug"},{"style":"s1","text":"Ubbite gi"},{"style":"p","text":""},{"style":"v","text":"Ab yéenee ngii bu ñu won Yonent Yàlla Abakug."},{"style":"s1","text":"Abakug tàmbali naa jooy"},{"style":"q1","text":""},{"style":"v","text":"Éy \\w Aji Sax ji|Aji Sax j-:\\w*, foo àppal lii?"},{"style":"q1","text":"May woote wall, dégluwoo ma!"},{"style":"q1","text":"Ma di la jooy aw ay, te walloowoo!"},{"style":"q1","text":""},{"style":"v","text":"Ana loo may wone lu bon,"},{"style":"q1","text":"tey seetaan nooteel?"},{"style":"q1","text":"Yàquteeku ay fi sama kanam,"},{"style":"q1","text":"xuloo di wéy, ŋaayoo jolli."},{"style":"q1","text":""},{"style":"v","text":"Moo tax yoon lafañ,"},{"style":"q1","text":"te àtteb dëgg du feeñ mukk."},{"style":"q1","text":"Ku bon a tanc ku jub,"},{"style":"q1","text":"ba tax ab àtte jalgatiku."},{"style":"s1","text":"Aji Sax ji tontu na"},{"style":"q1","text":""},{"style":"v","text":"«Xoolleen ci biir xeet yi ba gis,» la Aji Sax ji wax."},{"style":"q1","text":"«Jommileen jommeet, nde jëf a ngi jëfe ci seeni jant,"},{"style":"q1","text":"su ñu leen ko waxoon sax, dungeen ko gëm."},{"style":"q1","text":""},{"style":"v","text":"Maa ngii di dooleel waa Babilon,"},{"style":"q1","text":"xeet wu wex, ràkkaaju,"},{"style":"q1","text":"di wër déndi àddina,"},{"style":"q1","text":"di nangu màkkaani jàmbur."},{"style":"q1","text":""},{"style":"v","text":"Ñu ñàng, raglu,"},{"style":"q1","text":"te di dogalal seen bopp àtteb yoon ak sañ-sañ."},{"style":"q1","text":""},{"style":"v","text":"Seeni fas a gëna gaawi segg,"},{"style":"q1","text":"gëna aay tilli timis."},{"style":"q1","text":"Fu sore la seeni gawar jóge, tëbal,"},{"style":"q1","text":"naaw nig jaxaay"},{"style":"q1","text":"ju ne jàyy, lekkum rëbbam."},{"style":"q1","text":""},{"style":"v","text":"Aw ay lañuy dikke, ñoom ñépp,"},{"style":"q1","text":"buurandoo, jubal màkk seen kanam,"},{"style":"q1","text":"te ñi ñuy jàpp njaam bare ni feppi suuf."},{"style":"q1","text":""},{"style":"v","text":"Ñooñu ay buur lañuy ñaawal,"},{"style":"q1","text":"boroomi daraja di seen reetaanukaay;"},{"style":"q1","text":"ñii lépp luy tata lañuy kekku,"},{"style":"q1","text":"jalal ko suuf, nangu ko."},{"style":"q1","text":""},{"style":"v","text":"Jàll, wéy lañu cay teg ni ngelaw,"},{"style":"q1","text":"tegoog tooñ, te seen doole di seen yàlla.»"},{"style":"s1","text":"Abakug jooyati na"},{"style":"q1","text":""},{"style":"v","text":"Waaye Aji Sax ji, xanaa du yaa masa nekk?"},{"style":"q1","text":"Sama Yàlla sama \\w Aji Sell|Aji Sell j-:\\w* ji, doo saay."},{"style":"q1","text":"Aji Sax ji, ab àtte nga tabbe ñii,"},{"style":"q1","text":"yaw sama cëslaay, mbugal nga fi dëje ñii."},{"style":"q1","text":""},{"style":"v","text":"Sa gët yu sell jomb naa niir lu bon,"},{"style":"q1","text":"te manoo seetaan nooteel!"},{"style":"q1","text":"Ana looy seetaan ay workat?"},{"style":"q1","text":"Looy noppi te ku bon di mëdd"},{"style":"q1","text":"moroomam mu ko gëna jub?"},{"style":"q1","text":""},{"style":"v","text":"Yaa def doom aadama mel niw jën,"},{"style":"q1","text":"mbaa ndiiraanu ndundat lu amul njiit,"},{"style":"q1","text":""},{"style":"v","text":"te ñoom ñépp la ku bon di korandoo,"},{"style":"q1","text":"diri leen ciy mbaalam,"},{"style":"q1","text":"dajale ciy caaxam,"},{"style":"q1","text":"ba tax ko di bég aka bànneexu."},{"style":"q1","text":""},{"style":"v","text":"Moo tax muy rendil mbaalam ab sarax,"},{"style":"q1","text":"di taalal ab caaxam saraxu \\w cuuraay|cuuraay l-:\\w*,"},{"style":"q1","text":"te naan moo niinal njëlam,"},{"style":"q1","text":"duunal ab dundam."},{"style":"q1","text":""},{"style":"v","text":"Mbaa du nii lay yuree mbaalam,"},{"style":"q1","text":"di wéye fàllas ay xeet te yërëmul?"}]