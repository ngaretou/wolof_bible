[{"style":"s1","text":"Abakug ñaan na ci Yàlla"},{"style":"p","text":""},{"style":"v","text":"Ñaanu Yonent Yàlla Abakug a ngii, galanu woy wi di galanu njàmbat."},{"style":"q1","text":""},{"style":"v","text":"Éy Aji Sax ji, maa dégg sab jëw,"},{"style":"q1","text":"Aji Sax ji maa yéemu ci sa jaloore!"},{"style":"q1","text":"Ngalla yeesalal say jaloore, nu fekke,"},{"style":"q1","text":"xamleel say jaloore, nu fekke,"},{"style":"q1","text":"bu la am sànj teree geesu, yërëm."},{"style":"b","text":""},{"style":"q1","text":""},{"style":"v","text":"Yàllaa ngi jóge Teman,"},{"style":"q1","text":"\\w Aji Sell|Aji Sell j-:\\w* ji foofa ca tundu Paran\\f + \\fr 3.3 \\fk Teman \\ft ak \\fk Paran, \\ft ay gox lañu yu féeteek fa Yàlla bawoo tundu Sinayi, jëmsi Israayil.\\f* lay bawoo. \\qs \\+w Selaw|selaw:\\+w*.\\qs*"},{"style":"q1","text":"Darajaam moo dajal asamaan,"},{"style":"q1","text":"cant bi ko ñeel fees kaw suuf."},{"style":"q1","text":""},{"style":"v","text":"Kee di leer gu ne ràññ,"},{"style":"q1","text":"ay ceeñeer fettaxe ci loxoom,"},{"style":"q1","text":"te fa la dooleem làqe."},{"style":"q1","text":""},{"style":"v","text":"Mbas moo dox, jiitu ko,"},{"style":"q1","text":"jàngoro topp ciy tànkam."},{"style":"q1","text":""},{"style":"v","text":"Kee taxaw, yëngal suuf;"},{"style":"q1","text":"kee xoole, loxloo xeet yi,"},{"style":"q1","text":"tund yu mag ya woon naka jekk rajaxoo,"},{"style":"q1","text":"tundi cosaan yu ndaw ya maasaloo."},{"style":"q1","text":"Kii moo moom yooni cosaan yi."},{"style":"q1","text":""},{"style":"v","text":"Njàqare laa gis ca xaymay Kusan,"},{"style":"q1","text":"te ndimoy xaymay waa Majan\\f + \\fr 3.7 \\fk Kusan \\ft ak \\fk Majan, \\ft ay mbooloo yu dëkke ay xayma lañu, ci màndiŋu Sinayi.\\f* yëngu na."},{"style":"b","text":""},{"style":"q1","text":""},{"style":"v","text":"Aji Sax ji, dex yi nga sànjul?"},{"style":"q1","text":"Am dex yi nga mere?"},{"style":"q1","text":"Am géej nga sàmbaaral,"},{"style":"q1","text":"ba war say fas,"},{"style":"q1","text":"dawal sa watiiri dawal-daan?"},{"style":"q1","text":""},{"style":"v","text":"Yaa génne sa xala mbaram,"},{"style":"q1","text":"feesal sa mbuusum fitt. \\qs Selaw.\\qs*"},{"style":"q1","text":"Yaa xare suuf ay dex."},{"style":"q1","text":""},{"style":"v","text":"Tund yi gis la, jaayu;"},{"style":"q1","text":"waame wàcc, wéy;"},{"style":"q1","text":"xóote ya riir,"},{"style":"q1","text":"gannaxam ya jolli fa kaw."},{"style":"q1","text":""},{"style":"v","text":"Jant ak weer ne tekk fa seen màkkaan,"},{"style":"q1","text":"janook sa leeru fitt yi soqi,"},{"style":"q1","text":"ak melax gi tàkke ci sab xeej."},{"style":"q1","text":""},{"style":"v","text":"Am sànj nga daagoo fi kaw suuf,"},{"style":"q1","text":"mer nga dëggaatee xeet yi."},{"style":"q1","text":""},{"style":"v","text":"Yaa génn ngir wallusi sa ñoñ,"},{"style":"q1","text":"wallusi ki nga fal."},{"style":"q1","text":"Yaa rajaxe puju néegu ku bon ki,"},{"style":"q1","text":"xar ko ñaar, geen ba ci put. \\qs Selaw. \\qs*"},{"style":"q1","text":""},{"style":"v","text":"Ba noon ya riddeendoo, di nu tasaaresi,"},{"style":"q1","text":"seen xeeju bopp nga bëtte seen bopp,"},{"style":"q1","text":"fekk leen ñuy xaxaloo, ni ñuy waaja sëxëtoo"},{"style":"q1","text":"ay néew-ji-doole, fu kenn yégul."},{"style":"q1","text":""},{"style":"v","text":"Yaa jaabal say fas biir géej,"},{"style":"q1","text":"yëngal mbàmbulaan ma."},{"style":"b","text":""},{"style":"q1","text":""},{"style":"v","text":"Ba ma ca déggee, samay butit a yëngu,"},{"style":"q1","text":"coow la tax samay tuñ di lox,"},{"style":"q1","text":"sama yaram dee goyy,"},{"style":"q1","text":"may lox fi ma taxaw,"},{"style":"q1","text":"te ne cell, di séentu bésub njàqare,"},{"style":"q1","text":"bay dikkal xeet wi nu song."},{"style":"q1","text":""},{"style":"v","text":"Ndaxam garabu figg meññul,"},{"style":"q1","text":"doomu reseñ amul ca ndeyam,"},{"style":"q1","text":"njurum garabu oliw àntuwul,"},{"style":"q1","text":"tool yi meññul aw ñam,"},{"style":"q1","text":"gàtt it tukkee na ca gétt ga,"},{"style":"q1","text":"du genn jur gu gudd ci wërmbal,"},{"style":"q1","text":""},{"style":"v","text":"te man may bànneexoo Aji Sax ji,"},{"style":"q1","text":"Yàlla ji may wallu laay bége."},{"style":"q1","text":""},{"style":"v","text":"Aji Sax ji Boroom bi mooy sama doole,"},{"style":"q1","text":"moo ma defal samay tànk mel ni yoy kéwél,"},{"style":"q1","text":"te fa kawte ya la may daaguloo."},{"style":"b","text":""},{"style":"q1","text":"Mu jëm ci njiital woykat yi, ànd ak samay xalam."}]