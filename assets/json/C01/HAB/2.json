[{"style":"q1","verse":"","text":""},{"style":"v","verse":"1","text":"Fa may wattoo laay taxaw,"},{"style":"q1","verse":"","text":"ne temm fa kaw tata ja,"},{"style":"q1","verse":"","text":"ba xam ana lu mu ma Aji Sax ji di àddu,"},{"style":"q1","verse":"","text":"ak lu may waxaat ci samab tawat."},{"style":"s1","verse":"","text":"Aji Sax ji àddooti na"},{"style":"q1","verse":"","text":""},{"style":"v","verse":"2","text":"Aji Sax jee àddu, ne:"},{"style":"q1","verse":"","text":"«Bindal peeñu mi,"},{"style":"q1","verse":"","text":"leeral ko ci àlluwa yi,"},{"style":"q1","verse":"","text":"ba njàng mi yomb."},{"style":"q1","verse":"","text":""},{"style":"v","verse":"3","text":"Peeñu mi seede la, ñeel jant ba ñu ko àppal,"},{"style":"q1","verse":"","text":"seede su wóor ci na mbir may mujje, te du fen."},{"style":"q1","verse":"","text":"Su diibee it, xaar ko,"},{"style":"q1","verse":"","text":"day dikk moos te du yàggati."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"«Xol baa ngay xoggaliku, te ag njub nekku ca,"},{"style":"q1","verse":"","text":"waaye ku jub ndax kóllëreem ak Yàlla mooy dund."},{"style":"q1","verse":"","text":""},{"style":"v","verse":"5","text":"Biiñ day wore,"},{"style":"q1","verse":"","text":"jàmbaar ju bew jii\\f + \\fr 2.5 \\fk jàmbaar ju bew jii \\ft mooy waa Babilon.\\f* nag du dallu,"},{"style":"q1","verse":"","text":"xanaa yàkkali puruxam ni njaniiw,"},{"style":"q1","verse":"","text":"du doylu, mbete dee,"},{"style":"q1","verse":"","text":"moom miy buubandoo xeetoo xeet,"},{"style":"q1","verse":"","text":"dajale askanoo askan, aakimoo."},{"style":"q1","verse":"","text":""},{"style":"v","verse":"6","text":"Xanaa du ñi mu teg loxo ñépp a koy léebuji,"},{"style":"q1","verse":"","text":"fental ko woy wu ñu ko kókkalee, naan:"},{"style":"q1","verse":"","text":"“Wóoy ngalla kii di dajale lu mu moomul,"},{"style":"q1","verse":"","text":"lii ba kañ?”"},{"style":"q1","verse":"","text":"Kii di sëfoo nii ay bor!"},{"style":"q1","verse":"","text":""},{"style":"v","verse":"7","text":"Moo! Ndax ñi la lebal duñu jekki jóg?"},{"style":"q1","verse":"","text":"Ñooñu la tiital ñooy jekki yewwu,"},{"style":"q1","verse":"","text":"te yaay doon seenum cëxëtoo."},{"style":"q1","verse":"","text":""},{"style":"v","verse":"8","text":"Yaa sëxëtoo woon ay xeet yu bare,"},{"style":"q1","verse":"","text":"mboolem ndesu askan yee lay sëxëtooji,"},{"style":"q1","verse":"","text":"ndax deretu nit ji nga tuur, soxore ay réew"},{"style":"q1","verse":"","text":"aki dëkk ak mboolem ña ca biir."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"«Wóoy ngalla kuy dajaleel këram"},{"style":"q1","verse":"","text":"alalu yàqute ju lewul"},{"style":"q1","verse":"","text":"tey aj am tàggam fu kawe,"},{"style":"q1","verse":"","text":"ngir fegu ci yàqule."},{"style":"q1","verse":"","text":""},{"style":"v","verse":"10","text":"Gàcce nga nasal sa kër,"},{"style":"q1","verse":"","text":"ba nga sànkee ay xeeti xeet,"},{"style":"q1","verse":"","text":"te yaa tooñ sa bopp."},{"style":"q1","verse":"","text":""},{"style":"v","verse":"11","text":"Doju tata dina riir déy,"},{"style":"q1","verse":"","text":"aw dénk àddoo ca jank ba, feelu ko."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"«Wóoy ngalla ku tabaxe ab dëkk"},{"style":"q1","verse":"","text":"deret ju mu tuur,"},{"style":"q1","verse":"","text":"ku sanceb dëkk ag njubadi."},{"style":"q1","verse":"","text":""},{"style":"v","verse":"13","text":"Xanaa du ci Aji Sax ji"},{"style":"q1","verse":"","text":"Boroom gàngoor yi la lii bawoo:"},{"style":"q1","verse":"","text":"Sawara la askan yiy ñaqal,"},{"style":"q1","verse":"","text":"ag neen la waasoo yiy doñ-doñil?"},{"style":"q1","verse":"","text":""},{"style":"v","verse":"14","text":"Waaye ni ndox muure xóotey géej ba mu daj,"},{"style":"q1","verse":"","text":"ni la darajay Aji Sax jiy ràññikoo ci àddina sépp."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"«Wóoy ngalla yaw mi nàndal sab dëkkaale,"},{"style":"q1","verse":"","text":"sotti sa ndabal sànj, màndale ko,"},{"style":"q1","verse":"","text":"ngir niir ko, mu ne duŋŋ!"},{"style":"q1","verse":"","text":""},{"style":"v","verse":"16","text":"Gàcce ngay gëna regg teraanga,"},{"style":"q1","verse":"","text":"naanal yaw it te wone sa mbuñuka!"},{"style":"q1","verse":"","text":"Ci yaw la kaas bi ci ndijooral Aji Sax ji"},{"style":"q1","verse":"","text":"di walbatiku,"},{"style":"q1","verse":"","text":"sa toroxte wuutu sa teraanga."},{"style":"q1","verse":"","text":""},{"style":"v","verse":"17","text":"Ay wi nga teg Libaŋ mooy këppu ci sa kaw,"},{"style":"q1","verse":"","text":"te sànkuteg rabi àll yi sa tiitaange jay jur."},{"style":"q1","verse":"","text":"Yaa tuur deretu nit, indi aw ay ci réew mi,"},{"style":"q1","verse":"","text":"ak dëkk beek mboolem ñi ci biiram."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"«Ana luy njariñal yatt jëmmu xërëm"},{"style":"q1","verse":"","text":"ju ki ko sàkk yatt,"},{"style":"q1","verse":"","text":"mbaa jëmmu xërëm ju ñu xelli,"},{"style":"q1","verse":"","text":"di ci gëmloo nit ay fen?"},{"style":"q1","verse":"","text":"Sàkk sa yëfi bopp, wóolu ko,"},{"style":"q1","verse":"","text":"xërëm yoo móol te manula wax!"},{"style":"q1","verse":"","text":""},{"style":"v","verse":"19","text":"Wóoy, ngalla ku naan bant: “Xippil,”"},{"style":"q1","verse":"","text":"naan doj wu ne selaw: “Yewwul!”"},{"style":"q1","verse":"","text":"Ana lu yooyii di xamle?"},{"style":"q1","verse":"","text":"Ma nga noonu, ñu xoobe ko xaalis ak wurus,"},{"style":"q1","verse":"","text":"te du gennug noo ci biiram.»"},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Aji Sax ja moom, ma nga ca màkkaanam mu sell,"},{"style":"q1","verse":"","text":"na àddina sépp selaw fi kanamam."}]