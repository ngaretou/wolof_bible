[{"style":"s1","text":"Aji Sax ji tiiñal na nooni ñoñam"},{"style":"q1","text":""},{"style":"v","text":"«Jant yooyu, ci boobu bés,"},{"style":"q1","text":"bu ma tijjee wërsëgu Yuda ak Yerusalem,"},{"style":"q1","text":""},{"style":"v","text":"maay dajale mboolem xeet yi,"},{"style":"q1","text":"wàcce leen ca xur wa ñu dippee Aji Sax jeey àtte."},{"style":"q1","text":"Fa laay layook ñoom ci mbirum sama ñoñ,"},{"style":"q1","text":"mbirum Israayil sama séddoo"},{"style":"q1","text":"bi ñu tasaare ci biir xeet yi,"},{"style":"q1","text":"ak sama mbirum suuf si ñu séddoo."},{"style":"q1","text":""},{"style":"v","text":"Sama ñoñ lañu tegoo bant,"},{"style":"q1","text":"xale bu góor, ñu weccikoo ab gànc;"},{"style":"q1","text":"xale bu jigéen, ñu jaaye biiñ, naan."},{"style":"q1","text":""},{"style":"v","text":"Yeen it waa Tir ak Sidon,"},{"style":"q1","text":"ak gox-goxaani Filisti yépp,"},{"style":"q1","text":"ana lu ngeen joteek man?"},{"style":"q1","text":"Xanaa dama leena def, lu ngeen di feyu?"},{"style":"q1","text":"Su ngeen dee feyu nag,"},{"style":"q1","text":"ma gaaw leena këpp seen añu jëf"},{"style":"q1","text":"ci seen kaw bopp."},{"style":"q1","text":""},{"style":"v","text":"Sama xaalis ak sama wurus, ngeen jël,"},{"style":"q1","text":"samay denc yu baax, ngeen yóbbu"},{"style":"q1","text":"ca seeni jaamookaay."},{"style":"q1","text":""},{"style":"v","text":"Waa Yuda ak waa Yerusalem,"},{"style":"q1","text":"yeena leen jaay xeetu Gereg yi,"},{"style":"q1","text":"ngir sorele leen seen suuf."},{"style":"q1","text":""},{"style":"v","text":"Maa ngii di leen yékkatee foofa,"},{"style":"q1","text":"fa béreb ba ngeen leen jaaye,"},{"style":"q1","text":"te yeen, maa leen di këpp seen peyu jëf ci bopp."},{"style":"q1","text":""},{"style":"v","text":"Seen doom yu góor ak yu jigéen"},{"style":"q1","text":"laay jaay waa Yuda,"},{"style":"q1","text":"ñu jaayaat leen waa Seba, doomi réew mu sore.»"},{"style":"q1","text":"Aji Sax jee ko wax!"},{"style":"s1","text":"Wooteb xare jib na"},{"style":"q1","text":""},{"style":"v","text":"Yégleleen lii ci biir xeet yi:"},{"style":"q1","text":"«Waajalleen xare,"},{"style":"q1","text":"yékkatileen ñeyi xare yi,"},{"style":"q1","text":"na xarekat yépp dikk, songi xare."},{"style":"q1","text":""},{"style":"v","text":"Seeni illéer ngeen di tëgg ay saamar,"},{"style":"q1","text":"tëgg seeni xepp ay xeej,"},{"style":"q1","text":"te na ku néew doole ne: “Jàmbaar laa!”"},{"style":"q1","text":""},{"style":"v","text":"Dikkleen gaaw, yeen xeet yépp,"},{"style":"q1","text":"ba fépp daj,"},{"style":"q1","text":"ngeen bokk daje."},{"style":"q1","text":"Aji Sax ji, foofa ngay yebal say jàmbaar."},{"style":"b","text":""},{"style":"q1","text":""},{"style":"v","text":"«Na xeet yi jóg te songi xare ca xur,"},{"style":"q1","text":"wa ñu dippee Aji Sax jeey àtte,"},{"style":"q1","text":"foofa déy laay toog di àtte mboolem xeet yi,"},{"style":"q1","text":"ba fépp daj."},{"style":"q1","text":""},{"style":"v","text":"Dawalleen sàrt bi, nde ngóob mi ñor na,"},{"style":"q1","text":"dikkleen nal, nalukaayu reseñ bi fees na,"},{"style":"q1","text":"te mbànd yi rembat na, nde seen bàkkaar a réy.»"},{"style":"b","text":""},{"style":"q1","text":""},{"style":"v","text":"Ndaw gàngoori gàngoor ca xuru Àtte ba,"},{"style":"q1","text":"nde \\w bésub Aji Sax|bésub Aji Sax j-:\\w* jee dëgmal ca xuru Àtte ba!"},{"style":"q1","text":""},{"style":"v","text":"Jant ak weer giim,"},{"style":"q1","text":"biddiiw yi fat seenug leer."},{"style":"q1","text":""},{"style":"v","text":"Aji Sax ji fa \\w Siyoŋ|Siyoŋ:\\w* lay ŋare,"},{"style":"q1","text":"foofu ca Yerusalem lay àddoo,"},{"style":"q1","text":"asamaan ak suuf rëng-rëngi."},{"style":"q1","text":"Waaye Aji Sax jee dib rawtu, ñeel ñoñam,"},{"style":"q1","text":"moo dim tata, ñeel \\w bànni Israayil|bànni Israayil:\\w*."},{"style":"b","text":""},{"style":"q1","text":""},{"style":"v","text":"«Su boobaa ngeen xam ne maay seen Yàlla Aji Sax"},{"style":"q1","text":"ji dëkke Siyoŋ, sama tund wu sell."},{"style":"q1","text":"Yerusalem day daldi sell,"},{"style":"q1","text":"doxandéem dootu fa jaare."},{"style":"s1","text":"Naataange ñeelati na Israayil"},{"style":"q1","text":""},{"style":"v","text":"«Bésub keroog tund yu mag yi"},{"style":"q1","text":"di rogalaat biiñ bu bees,"},{"style":"q1","text":"tund yu ndaw yi di xelli meew,"},{"style":"q1","text":"dexi Yuda yépp la am ndox di wale,"},{"style":"q1","text":"te kër Aji Sax ji, bëtu ndox a cay balle,"},{"style":"q1","text":"di suuxat xuru Akasya ya."},{"style":"q1","text":""},{"style":"v","text":"Misra ag ndànd-foyfoy lay doon,"},{"style":"q1","text":"réewum Edom di màndiŋ mu wéet,"},{"style":"q1","text":"ndax coxor ga ñu soxore waa Yuda,"},{"style":"q1","text":"nde ñoo tuur deretu jàmbur ñu deful dara ca seenum réew."},{"style":"q1","text":""},{"style":"v","text":"Yuda lees di dëkke ba fàww,"},{"style":"q1","text":"Yerusalem ñeel maasoo maas."},{"style":"q1","text":""},{"style":"v","text":"Seen bakkan bi ma teggilul woon àtteb yoon bi ko topp,"},{"style":"q1","text":"maa koy teggil àtteb yoon bi ko topp.»"},{"style":"q1","text":"Aji Sax ji \\w Siyoŋ|Siyoŋ:\\w* lay màkkaanoo."}]