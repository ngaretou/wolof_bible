[{"style":"s1","verse":"","text":"Congum noon yi nuyoo na"},{"style":"q1","verse":"","text":""},{"style":"v","verse":"1","text":"Walleen bufta ca \\w Siyoŋ|Siyoŋ:\\w*,"},{"style":"q1","verse":"","text":"dégtalleen ab yéene ca sama kaw tund wu sell."},{"style":"q1","verse":"","text":"Na waa réew mi mépp lox,"},{"style":"q1","verse":"","text":"nde \\w bésub Aji Sax|bésub Aji Sax j-:\\w* jaa ngi dikk"},{"style":"q1","verse":"","text":"te dëgmal na."},{"style":"q1","verse":"","text":""},{"style":"v","verse":"2","text":"Bésub lëndëm këruus ak guddi gu fatt taraj, "},{"style":"q2","verse":"","text":"bésub ay niir ak ay xàmbaar,"},{"style":"q1","verse":"","text":"mbete bànqanoos bu lale ci kaw tund yi."},{"style":"q1","verse":"","text":"Gàngoor gu mag te am doolee ngi,"},{"style":"q1","verse":"","text":"gu ni mel masula am mukk,"},{"style":"q1","verse":"","text":"te dootul am feeki at, ba maasoo maas."},{"style":"q1","verse":"","text":""},{"style":"v","verse":"3","text":"Lu leen jiitu, sawara lekk;"},{"style":"q1","verse":"","text":"lu leen topp, ag daay xoyom."},{"style":"q1","verse":"","text":"Ni toolub Àjjana la réew mi"},{"style":"q1","verse":"","text":"ci seen kanam di mel,"},{"style":"q1","verse":"","text":"ñu won ko gannaaw,"},{"style":"q1","verse":"","text":"muy màndiŋ mu wéet,"},{"style":"q1","verse":"","text":"te kat dara du leen rëcc."},{"style":"q1","verse":"","text":""},{"style":"v","verse":"4","text":"Seen melo ni melow fas,"},{"style":"q1","verse":"","text":"ñuy daw ni fasi xare."},{"style":"q1","verse":"","text":""},{"style":"v","verse":"5","text":"Ni watiiri xare di ker-keree,"},{"style":"q1","verse":"","text":"ni lañuy cëppoo ca kaw tund ya,"},{"style":"q1","verse":"","text":"mbete sawara wuy lakk boob, di fet-feti."},{"style":"q1","verse":"","text":"Gàngoor gu am doole lañuy dikke,"},{"style":"q1","verse":"","text":"làng-déral xare!"},{"style":"q1","verse":"","text":""},{"style":"v","verse":"6","text":"Ñépp a leen di gis, jàq,"},{"style":"q1","verse":"","text":"kanam yépp di tàkk."},{"style":"q1","verse":"","text":""},{"style":"v","verse":"7","text":"Niy jàmbaar lañuy songe,"},{"style":"q1","verse":"","text":"ni ñeyi xare lañuy yéege am tata."},{"style":"q1","verse":"","text":"Ku nekk ay jubalu yoonam,"},{"style":"q1","verse":"","text":"kenn wàccul aw ñallam."},{"style":"q1","verse":"","text":""},{"style":"v","verse":"8","text":"Kenn buuxul moroom ma,"},{"style":"q1","verse":"","text":"ku nekk aw sélam lay topp,"},{"style":"q1","verse":"","text":"ci biir saan yi lañuy xuus, jàll it,"},{"style":"q1","verse":"","text":"te duñu taxaw."},{"style":"q1","verse":"","text":""},{"style":"v","verse":"9","text":"Dëkk bi lañuy song,"},{"style":"q1","verse":"","text":"ci kaw tata ji lañuy dukkate,"},{"style":"q1","verse":"","text":"ci kaw kër yi lañuy yéeg it,"},{"style":"q1","verse":"","text":"te ci palanteer yi lañuy jaare dugg niy sàcc."},{"style":"q1","verse":"","text":""},{"style":"v","verse":"10","text":"Bu ñu jubsee, suuf yëngu,"},{"style":"q1","verse":"","text":"asamaan rëng-rëngi,"},{"style":"q1","verse":"","text":"jant ak weer giim,"},{"style":"q1","verse":"","text":"biddiiw yi fat seenug leer."},{"style":"q1","verse":"","text":""},{"style":"v","verse":"11","text":"Aji Sax jeey àddu fi kanam mbooloom xareem,"},{"style":"q1","verse":"","text":"dalam ba réy lool,"},{"style":"q1","verse":"","text":"te kiy jëfe ndigalam am kàttan."},{"style":"q1","verse":"","text":"Bésub Aji Sax ji kay moo réy te raglu lool!"},{"style":"q1","verse":"","text":"Ana ku ko mana dékku?"},{"style":"s1","verse":"","text":"Dellu ci Aji Sax ji jot na"},{"style":"q1","verse":"","text":""},{"style":"v","verse":"12","text":"«Terewul ba léegi,» kàddug Aji Sax jee,"},{"style":"q1","verse":"","text":"mu ne: «delloosileen seen léppi xol ci man,"},{"style":"q1","verse":"","text":"boole kook koor aki jooy aki yuux."},{"style":"q1","verse":"","text":""},{"style":"v","verse":"13","text":"Du seeni yére doŋŋ ngeen di xotti,"},{"style":"q1","verse":"","text":"ngir ñaawlu,"},{"style":"q1","verse":"","text":"seenub xol ngeen di xottiwaale, ñaawloo ko."},{"style":"q1","verse":"","text":"Waññikuleen ci seen Yàlla Aji Sax ji,"},{"style":"q1","verse":"","text":"mooy boroom yiw ak yërmande;"},{"style":"q1","verse":"","text":"mer maa diib, ngor ga bare,"},{"style":"q1","verse":"","text":"muy fomm mbugal."},{"style":"q1","verse":"","text":""},{"style":"v","verse":"14","text":"Jombul mu dëpp, fomm,"},{"style":"q1","verse":"","text":"bàyyi gannaawam barke,"},{"style":"q1","verse":"","text":"ba ci \\w saraxu pepp|Sarax yi:\\w* ak \\w saraxu tuuru|Sarax yi:\\w*,"},{"style":"q1","verse":"","text":"ñeel seen Yàlla, Aji Sax ji.»"},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Walleen bufta fa \\w Siyoŋ|Siyoŋ:\\w*,"},{"style":"q1","verse":"","text":"sellalleen ag koor, te woote am ndaje."},{"style":"q1","verse":"","text":""},{"style":"v","verse":"16","text":"Dajaleleen askan wi,"},{"style":"q1","verse":"","text":"sellalleen mbooloo mi,"},{"style":"q1","verse":"","text":"wooleen mag ñi,"},{"style":"q1","verse":"","text":"te ngeen dajale gone yi ba ci ñiy nàmp."},{"style":"q1","verse":"","text":"Na boroom séet génn ab néegam,"},{"style":"q1","verse":"","text":"séet ba génn xaymab céetam."},{"style":"q1","verse":"","text":""},{"style":"v","verse":"17","text":"Diggante dalluwaayu buntu \\w néeg bu sell|néeg bu sell b-:\\w* beek \\w sarxalukaay|sarxalukaay b-:\\w* bi,"},{"style":"q1","verse":"","text":"\\w sarxalkat|sarxalkat b-:\\w* yi, boroom dénkaaney Aji Sax ji,"},{"style":"q1","verse":"","text":"nañu fi taxaw jooy;"},{"style":"q1","verse":"","text":"nañu ne: «Aji Sax ji, yërëmal sa ñoñ;"},{"style":"q1","verse":"","text":"bul wacce say séddoo gàcce,"},{"style":"q1","verse":"","text":"ak ñaawley xeeti jàmbur yi."},{"style":"q1","verse":"","text":"Lu jar ñuy wax ëllëg ci biir askani jàmbur yi,"},{"style":"q1","verse":"","text":"naan: “Ñii, ana seen Yàlla ji?”»"},{"style":"s1","verse":"","text":"Aji Sax ji nangu na ñaan"},{"style":"q1","verse":"","text":""},{"style":"v","verse":"18","text":"Aji Sax ji moo fiire am réewam,"},{"style":"q1","verse":"","text":"ñeewante ñoñam."},{"style":"q1","verse":"","text":""},{"style":"v","verse":"19","text":"Aji Sax jee àddu, ne ñoñam:"},{"style":"q1","verse":"","text":"«Maa ngii di leen yónnee am pepp,"},{"style":"q1","verse":"","text":"ak biiñ bu bees akug diw,"},{"style":"q1","verse":"","text":"ba ngeen regg,"},{"style":"q1","verse":"","text":"te dootuma leen gàcceel"},{"style":"q1","verse":"","text":"ci biir xeeti jàmbur yi."},{"style":"q1","verse":"","text":""},{"style":"v","verse":"20","text":"Waa bëj-gànnaar, maa leen di soreleek yeen,"},{"style":"q1","verse":"","text":"maa leen di dàq, jëme réew mu maral te wéet,"},{"style":"q1","verse":"","text":"gàngoor ga jiitu jubal géeju penku,"},{"style":"q1","verse":"","text":"ga féete gannaaw jubal géeju sowu,"},{"style":"q1","verse":"","text":"ba seeni néew gilli, xasaw ba ubale,"},{"style":"q1","verse":"","text":"ngir jëf ju réy ji ñu def!»"},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"Yaw suuf, bul tiit, bégal te bànneexu,"},{"style":"q1","verse":"","text":"nde Aji Sax ji moo def ay jaloore!"},{"style":"q1","verse":"","text":""},{"style":"v","verse":"22","text":"Yeen rabi àll yi, buleen tiit,"},{"style":"q1","verse":"","text":"parluy àll yi day naat, garab yi meññ;"},{"style":"q1","verse":"","text":"figg ak reseñ di baaxee seen xéewal."},{"style":"q1","verse":"","text":""},{"style":"v","verse":"23","text":"Yeen doomi \\w Siyoŋ|Siyoŋ:\\w*, bégleen,"},{"style":"q1","verse":"","text":"te bànneexu ci seen Yàlla Aji Sax ji."},{"style":"q1","verse":"","text":"Moo leen di may céebo, bu jotee;"},{"style":"q1","verse":"","text":"moo leen di sottil taw yu njëkk,"},{"style":"q1","verse":"","text":"ak taw yu mujj, na woon."},{"style":"q1","verse":"","text":""},{"style":"v","verse":"24","text":"Dàgga yi day fees ak pepp,"},{"style":"q1","verse":"","text":"mbànd yi rembat ak biiñ bu bees aku diw."},{"style":"b","verse":"","text":""},{"style":"q1","verse":"","text":""},{"style":"v","verse":"25","text":"«Sama mbooloom xare mu réy"},{"style":"q1","verse":"","text":"mi ma yebaloon fi seen biir,"},{"style":"q1","verse":"","text":"te ñuy njéeréer yeek seen tostan,"},{"style":"q1","verse":"","text":"ak salleer yeek soccet yi,"},{"style":"q1","verse":"","text":"maa leen di delloo ati mbey yi ñu leen lekkal."},{"style":"q1","verse":"","text":""},{"style":"v","verse":"26","text":"Dingeen lekk a lekk, ba regg,"},{"style":"q1","verse":"","text":"di sàbbaal seen turu Yàlla Aji Sax"},{"style":"q1","verse":"","text":"ji leen defal kéemaan,"},{"style":"q1","verse":"","text":"te sama ñoñ dootuñu rus mukk."},{"style":"q1","verse":"","text":""},{"style":"v","verse":"27","text":"Dingeen xam ne ci biir Israayil laa ne, man,"},{"style":"q1","verse":"","text":"maay seen Yàlla Aji Sax ji, du keneen,"},{"style":"q1","verse":"","text":"te sama ñoñ duñu rus mukk."}]