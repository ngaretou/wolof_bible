[{"style":"mt1","text":"Abdiyas"},{"style":"s1","text":"Ubbite gi"},{"style":"p","text":""},{"style":"v","text":"Peeñum Abdiyas a ngii. Boroom bi \\w Aji Sax ji|Aji Sax j-:\\w* moo wax lii ñeel askanu Edom\\f + \\fr Aaya 1 \\fk Edom \\ft mooy xeet wi soqikoo ci Esawu seexu Yanqóoba mi meññ Israayil.\\f*."},{"style":"s1","text":"Lu jëm ci mbugalum Edomeen ñi"},{"style":"q1","text":"Ab dégtal lanu dégg, mu bawoo fa Aji Sax ji,"},{"style":"q1","text":"ndaw lañu yebal ci biir xeet yi,"},{"style":"q1","text":"mu ne: «Jógleen, nu jóg song Edom xare.»"},{"style":"q1","text":""},{"style":"v","text":"Aji Sax jee ne waa Edom:"},{"style":"q1","text":"«Tuutal leen laay def ci biir xeet yi"},{"style":"q1","text":"yeen, ñu xeeblu lool ngeen di doon."},{"style":"q1","text":""},{"style":"v","text":"Seen reewande sànk na leen,"},{"style":"q1","text":"yeen ñi dëkke xar-xari doj,"},{"style":"q1","text":"te seen dëkkuwaay sore kaw,"},{"style":"q1","text":"ba tax ngeen naan ci seenum xel:"},{"style":"q1","text":"“Ana ku ñu mana daane fi suuf?”"},{"style":"q1","text":""},{"style":"v","text":"Su ngeen kaweeloon nig jaxaay,"},{"style":"q1","text":"ba seenum tàgg làqe ci biiri biddiiw it,"},{"style":"q1","text":"fa laa leen di wàccee.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"«Su leen ay sàcc dikkalee, mbaa sëxëtookati guddi,"},{"style":"q1","text":"yeenakay yàqule!"},{"style":"q1","text":"Waaye xanaa du la leen doy lañuy sàcc?"},{"style":"q1","text":"Su leen wittkati reseñ dikkalee,"},{"style":"q1","text":"xanaa dinañu ca wacc ay doom?"},{"style":"q1","text":""},{"style":"v","text":"Waaye céy ni ñuy sëxëtoojee askanu Esawu!"},{"style":"q1","text":"Céy ni ñu nara jeexaatoo seeni denc!"},{"style":"q1","text":""},{"style":"v","text":"Mboolem ñi ngeen fasool \\w kóllëre|kóllëre g-:\\w*"},{"style":"q1","text":"ñoo leen di waññi ba ca seen kemu réew,"},{"style":"q1","text":"seeni am-di-jàmm ñoo leen di nax ba man leen,"},{"style":"q1","text":"ñiy lekk seenu ñam tegal leen ag fiir ci seeni tànk,"},{"style":"q1","text":"ndax Edom moo amul ag dégg."},{"style":"b","text":""},{"style":"q1","text":""},{"style":"v","text":"«Xanaa du bésub keroog,» kàddug Aji Sax jee,"},{"style":"q1","text":"«fi Edom laay tukkale boroomi xel,"},{"style":"q1","text":"tundu Esawu woowu laay jële luy taxa dégg."},{"style":"q1","text":""},{"style":"v","text":"Yeen waa Teman\\f + \\fr Aaya 9 \\fk Teman, \\ft sëtub Esawu, lañu dippee dëkkub Edomeen ba woon ca bëj-gànnaaru réew ma, te moo taxawe fii réewum Edom gépp.\\f*, seeni jàmbaar ay jàq,"},{"style":"q1","text":"ba mboolem waa tundu Esawu faatu."},{"style":"s1","text":"Lii moo waral mbugal mi"},{"style":"q1","text":""},{"style":"v","text":"«Soxore gi ngeen soxore seen mbokk \\w Yanqóoba|Yanqóoba:\\w*"},{"style":"q1","text":"moo leen tax di sangoo gàcce,"},{"style":"q1","text":"te dees na leen dagg sànni ba fàww."},{"style":"q1","text":""},{"style":"v","text":"Bésub keroog ba ngeen taxawee,"},{"style":"q1","text":"janook seen mbokk,"},{"style":"q1","text":"bésub keroog ba jàmbur"},{"style":"q1","text":"ñay yóbbu seen alali bokk,"},{"style":"q1","text":"ay doxandéem song bunti dëkkam,"},{"style":"q1","text":"bay tegoo bant teraangay Yerusalem,"},{"style":"q1","text":"yeen itam, ni noon yooyu ngeen def."},{"style":"q1","text":""},{"style":"v","text":"Waruleen woona seetaan ci seen bésub mbokk,"},{"style":"q1","text":"bésub njekkaram,"},{"style":"q1","text":"Waruleen woona bége deminu Yudeen ñi"},{"style":"q1","text":"ci seen bésub sànkute,"},{"style":"q1","text":"mbaa ngeen di réy làmmiñ,"},{"style":"q1","text":"ci bésub njàqare."},{"style":"q1","text":""},{"style":"v","text":"Waruleen woona dugg sama dëkku ñoñ,"},{"style":"q1","text":"ci seen bésub tiis."},{"style":"q1","text":"Waruleen woona bokk ci ñiy seetaan seenu ay"},{"style":"q1","text":"ci seen bésub tiis."},{"style":"q1","text":"Waruleen woona teg loxo seeni teraanga,"},{"style":"q1","text":"ci seen bésub tiis."},{"style":"q1","text":""},{"style":"v","text":"Waruleen woona taxaw fa selebe yoon ya,"},{"style":"q1","text":"di dogale ña rëcce ca ñoom,"},{"style":"q1","text":"waruleen woona delloo ña dese bakkan"},{"style":"q1","text":"ca loxol noon ya, ci bésub njàqare."},{"style":"s1","text":"Bésub Aji Sax ji xeet yépp la ñeel"},{"style":"q1","text":""},{"style":"v","text":"«\\w Bésub Aji Sax|bésub Aji Sax j-:\\w* ji déy, dëgmal na,"},{"style":"q1","text":"ñeel xeetoo xeet."},{"style":"q1","text":"Li ngeen def rekk lees leen di def,"},{"style":"q1","text":"seenug pey këppu ci seen kaw bopp."},{"style":"q1","text":""},{"style":"v","text":"Yeen waa kër Yanqóoba,"},{"style":"q1","text":"ni ngeen naane sama kaasu mbugal ca sama kaw tund wu sell,"},{"style":"q1","text":"ni la xeet yépp di naane ba fàww,"},{"style":"q1","text":"di naan aka jolu ba mel ni masuñoo nekk."},{"style":"q1","text":""},{"style":"v","text":"Waaye kaw tundu \\w Siyoŋ|Siyoŋ:\\w* la aw ndes di rawe,"},{"style":"q1","text":"te dina doon béreb bu sell,"},{"style":"q1","text":"waa kër \\w Yanqóoba|Yanqóoba:\\w* it moomaat seeni moomeel."},{"style":"q1","text":""},{"style":"v","text":"Kër Yanqóoba sawara lay doon,"},{"style":"q1","text":"kër Yuusufa dib tàkk-tàkk,"},{"style":"q1","text":"kër Esawu di boob"},{"style":"q1","text":"bu ñuy lakk, xoyom ko,"},{"style":"q1","text":"ba kenn du dese bakkan ci kër Esawu.»"},{"style":"q1","text":"Aji Sax jee ko wax."},{"style":"b","text":""},{"style":"q1","text":""},{"style":"v","text":"Waa bëj-saalumu Yuda ñooy moom tundu Esawu,"},{"style":"q1","text":"waa suufu tund ya moom waa Filisti,"},{"style":"q1","text":"ñooy moom itam réewum Efrayim ak réewum Samari,"},{"style":"q1","text":"giirug Beñamin moom diiwaanu Galàdd."},{"style":"q1","text":""},{"style":"v","text":"Waa Israayil ñi ñu gàddaayloo woon,"},{"style":"q1","text":"gàngoor googu ñooy moom"},{"style":"q1","text":"réewum Kanaaneen ña, ba ca Sarebta,"},{"style":"q1","text":"te waa Yerusalem ca Sefarat, ñi ñu gàddaayloo woon,"},{"style":"q1","text":"ñooy moom dëkki Negew ca bëj-saalum."},{"style":"q1","text":""},{"style":"v","text":"Ay xettalikat ñooy yéeg kaw tundu Siyoŋ,"},{"style":"q1","text":"ngir yilif tundu Esawu,"},{"style":"q1","text":"nguur gi di moomeelu Aji Sax ji."}]