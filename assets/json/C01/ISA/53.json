[{"style":"b","verse":"","text":""},{"style":"q1","verse":"","text":""},{"style":"v","verse":"1","text":"Ana ku gëm sunub dégtal?"},{"style":"q1","verse":"","text":"Dooley loxol Aji Sax ji ana ku mu ko won?"},{"style":"q1","verse":"","text":""},{"style":"v","verse":"2","text":"Kii màgge fi kanamam ni njëmbat,"},{"style":"q1","verse":"","text":"te nirook reen bu fette ag kekk."},{"style":"q1","verse":"","text":"Dub taar, du yànjaay bu nu koy niire,"},{"style":"q1","verse":"","text":"du meloom wu nu koy soppe."},{"style":"q1","verse":"","text":""},{"style":"v","verse":"3","text":"Dees na ko xeeb, daw ko,"},{"style":"q1","verse":"","text":"muy nit ku bare mitit"},{"style":"q1","verse":"","text":"te miin naqar."},{"style":"q1","verse":"","text":"Mu mel ni ku ñuy dummóoyu,"},{"style":"q1","verse":"","text":"dees koo xeeb te nawloowuñu ko."},{"style":"q1","verse":"","text":""},{"style":"v","verse":"4","text":"Ndaxam moom sunu wopp la yenu,"},{"style":"q1","verse":"","text":"sunuy mitit la sëfoo."},{"style":"q1","verse":"","text":"Nun nu foog ne dees koo mbugal,"},{"style":"q1","verse":"","text":"foog ne Yàllaa ko duma, toroxal ko."},{"style":"q1","verse":"","text":""},{"style":"v","verse":"5","text":"Te moom sunuy tooñ a waral ñu jamat ko;"},{"style":"q1","verse":"","text":"sunuy ñaawtéef a waral ñu dëggaate ko."},{"style":"q1","verse":"","text":"Yar yi nu jàmmal moom la dal,"},{"style":"q1","verse":"","text":"te mooy ki nu wére ciy góomam."},{"style":"q1","verse":"","text":""},{"style":"v","verse":"6","text":"Nun ñépp a lajj niy xar,"},{"style":"q1","verse":"","text":"ku nekk walbatiku topp yoonam,"},{"style":"q1","verse":"","text":"te Aji Sax jee ko sëf mbugal mi nu wara dékku nun ñépp."},{"style":"q1","verse":"","text":""},{"style":"v","verse":"7","text":"Dees koo néewal doole, mitital ko"},{"style":"q1","verse":"","text":"te ubbiwul gémmiñam,"},{"style":"q1","verse":"","text":"xanaa mel ni xar mu ñuy rendiji,"},{"style":"q1","verse":"","text":"ne cell ni xar mu ñuy wat,"},{"style":"q1","verse":"","text":"ubbiwul gémmiñam."},{"style":"q1","verse":"","text":""},{"style":"v","verse":"8","text":"Àttewuñu ko dëgg, yóbbu,"},{"style":"q1","verse":"","text":"te ag maasam kenn teewluwul ne"},{"style":"q1","verse":"","text":"tooñ gu sama bokk yi tooñ"},{"style":"q1","verse":"","text":"lees ko génne ci réewum aji dund ñi,"},{"style":"q1","verse":"","text":"te loolu lees ko faate."},{"style":"q1","verse":"","text":""},{"style":"v","verse":"9","text":"Ni ñuy robe saay-saay lañu ko robe,"},{"style":"q1","verse":"","text":"denc ko ci bàmmeelu boroom alal,"},{"style":"q1","verse":"","text":"soxorul, fenul."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Moona Aji Sax ji la soob, mu dëggaate jaamam bii,"},{"style":"q1","verse":"","text":"teg koy naqar,"},{"style":"q1","verse":"","text":"su nangoo doon \\w saraxu peyug tooñ|Sarax yi:\\w*,"},{"style":"q1","verse":"","text":"gis askanam, aw fanam gudd,"},{"style":"q1","verse":"","text":"te coobarey Aji Sax ji ci moom lay sottee."},{"style":"q1","verse":"","text":""},{"style":"v","verse":"11","text":"Mooy sonn ba gisug leer, doyloo ko."},{"style":"q1","verse":"","text":"Ñu bareey xam sama jaam bii di Aji Jub,"},{"style":"q1","verse":"","text":"mu def ñu bare, ñu ñu limal njub,"},{"style":"q1","verse":"","text":"ndax li mu sëfoo seeni ñaawtéef."},{"style":"q1","verse":"","text":""},{"style":"v","verse":"12","text":"Moo tax ma di ko jox ab cér"},{"style":"q2","verse":"","text":"ci biir ñu bare,"},{"style":"q1","verse":"","text":"mu séddoo ak ay kàngam alalu xareem,"},{"style":"q1","verse":"","text":"ngir moo jébbale bakkanu boppam,"},{"style":"q1","verse":"","text":"ñu limaale kooki tooñkat,"},{"style":"q1","verse":"","text":"moo gàddu bàkkaaru ñu bare"},{"style":"q1","verse":"","text":"te mooy tinul moykat yi."}]