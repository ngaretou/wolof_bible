[{"style":"p","text":""},{"style":"v","text":"Aji Sax ji kay mooy yërëm askanu \\w Yanqóoba|Yanqóoba:\\w*, dellu tànn xeetu Israayil woowu. Moo leen di sancaatal fa seen suuf, doxandéem yi fekki leen; boole seen bopp ci askanu Yanqóoba."},{"style":"v","text":"Yeneen xeet yeey delloo \\w bànni Israayil|bànni Israayil:\\w* ba seen réew, mooma Aji Sax ji séddoo, bànni Israayil jàpp ca ñoom njaam, góor ak jigéen, ba teg loxo ña leen tegoon loxo, moom ña leen moomoon."},{"style":"v","text":"Bés bu leen Aji Sax ji teggilee seeni coonook seeni fitna, ba ngeen tàggook njaam gu metti gi ñu leen tegoon,"},{"style":"v","text":"su boobaa nangeen woyal buuru Babilon léeb wii, ne ko:"},{"style":"q1","text":"«Moo nu ki daan noote mujje?"},{"style":"q1","text":"Nu mu mujjeek reewandeem?"},{"style":"q1","text":""},{"style":"v","text":"Aji Sax jee damm bant,"},{"style":"q1","text":"bi ñu bon ñi daan dóoree!"},{"style":"q1","text":"Moo damm seen yetu nguur"},{"style":"q1","text":""},{"style":"v","text":"wi ñu daan xadaruy dóor askan yi,"},{"style":"q1","text":"dóor yu dakkul,"},{"style":"q1","text":"di joggatee xeet yi xol bu tàng,"},{"style":"q1","text":"topp leen, tëë ba."},{"style":"q1","text":""},{"style":"v","text":"Àddina yépp a féex, am jàmm,"},{"style":"q1","text":"sarxolle jolleendoo."},{"style":"q1","text":""},{"style":"v","text":"Garab yi dul ruus, ak seedari Libaŋ sax"},{"style":"q1","text":"di bége sab jéll,"},{"style":"q1","text":"naan: “Ba nga daanoo ba tey,"},{"style":"q1","text":"ab gorkat jógalu nu.”"},{"style":"b","text":""},{"style":"q1","text":""},{"style":"v","text":"Njaniiw ga fa suuf-a-suuf yàkkamti na la,"},{"style":"q1","text":"di la waaja gatandu,"},{"style":"q1","text":"ba yeel la ndem-si-yàlla yi doon njiiti àddina yépp."},{"style":"q1","text":"Moo yékkatee buuri xeet yépp seeni jal,"},{"style":"q1","text":""},{"style":"v","text":"ñoom ñépp àddu, ne la:"},{"style":"q1","text":"“Yaw it, mujj nga néew doole ni nun am?"},{"style":"q1","text":"yaak nun de a mujj yem kepp!”"},{"style":"q1","text":""},{"style":"v","text":"Sa puukare gee tàbbisi nii njaniiw,"},{"style":"q1","text":"yaak sa buumi xalam am?"},{"style":"q1","text":"Ay duusu di sa laltan,"},{"style":"q1","text":"ay sax di sa càngaay!"},{"style":"b","text":""},{"style":"q1","text":""},{"style":"v","text":"Moo yaw biddiiwu njël bi noon ràññ,"},{"style":"q1","text":"tey nga xàwweekoo asamaan ba fii!"},{"style":"q1","text":"Yaw mi daa daan xeet yi,"},{"style":"q1","text":"tey, ñu gor la, nga goor."},{"style":"q1","text":""},{"style":"v","text":"Xanaa du yaa doon wax ci sam xel, naa:"},{"style":"q1","text":"“Maay yéeg ci kaw asamaan,"},{"style":"q1","text":"maay aj sama jal ci kaw biddiiwi Yàlla,"},{"style":"q1","text":"maay toogi ci kaw tundu ndaje ma,"},{"style":"q1","text":"fa catal bëj-gànnaar."},{"style":"q1","text":""},{"style":"v","text":"Maay yéeg fa kaw niir ya,"},{"style":"q1","text":"ba mel ni Yàlla Aji Kawe ji!”"},{"style":"q1","text":""},{"style":"v","text":"Teewul nga tàbbi njaniiw,"},{"style":"q1","text":"àkki ba ca xóotey pax ma."},{"style":"b","text":""},{"style":"q1","text":""},{"style":"v","text":"Ku la gis ne la jàkk,"},{"style":"q1","text":"xel ma ne ci yaw, mu naa:"},{"style":"q1","text":"“Xanaa du kii a doon loxloo àddina,"},{"style":"q1","text":"yëngal réewi réew,"},{"style":"q1","text":""},{"style":"v","text":"def àddina wërngal këpp ndànd-foyfoy,"},{"style":"q1","text":"tas dëkk ya,"},{"style":"q1","text":"te du jàpp nit ba yiwi ko?”"},{"style":"q1","text":""},{"style":"v","text":"Buuri àddina yépp, ba ñu daj,"},{"style":"q1","text":"ñépp a tëdd tëraayu teraanga,"},{"style":"q1","text":"ku ci nekk ak bàmmeelam."},{"style":"q1","text":""},{"style":"v","text":"Yaw, ñu xañ la bàmmeel, sànni la,"},{"style":"q1","text":"nga mel ni car bu ñu foñ."},{"style":"q1","text":"Yaa ngi ne lareet ci biir néew yu saamar bóom,"},{"style":"q1","text":"ñu tàbbal leen ci xeeri biir kàmb."},{"style":"q1","text":"Yaa ngi mel ni médd mu ñuy joggati."},{"style":"q1","text":""},{"style":"v","text":"Deesu la robaaleek yooyu buur,"},{"style":"q1","text":"yaa yàq sam réew,"},{"style":"q1","text":"faagaagal saw xeet."},{"style":"b","text":""},{"style":"q1","text":"«Deesul tuddati mukk askanu lorkat wii."},{"style":"q1","text":""},{"style":"v","text":"Waajalleen fi ñuy rendi doom yi,"},{"style":"q1","text":"feye leen seen ñaawtéefi baay,"},{"style":"q1","text":"bala ñoo jógati, teg àddina loxo,"},{"style":"q1","text":"ba tabax fu ne ay dëkk\\f + \\fr 14.21 \\ft Manees na koo tekkee nii it: \\fqa bay feesal suuf aku ay.\\f*.»"},{"style":"b","text":""},{"style":"q1","text":""},{"style":"v","text":"«Maa leen di jógal.»"},{"style":"q1","text":"Kàddug Aji Sax jee, Boroom gàngoor yi."},{"style":"q1","text":"Mu ne: «Maay tenqi turu Babilon, tenqim ndesam"},{"style":"q1","text":"ba ca seeni doom ak seen askan.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"Mu ne: «Maa koy def kërug suññeel,"},{"style":"q1","text":"def ko ab tan,"},{"style":"q1","text":"ba buube ko buubub rajaxe.»"},{"style":"q1","text":"Kàddug Aji Sax jee, Boroom gàngoor yi."},{"style":"s1","text":"Mbugal ñeel na Asiri"},{"style":"m","text":""},{"style":"v","text":"Aji Sax ji Boroom gàngoor yee giñ ne:"},{"style":"q1","text":"«Lu ma nar déy mooy am,"},{"style":"q1","text":"lii ma mébét, mooy sotti."},{"style":"q1","text":""},{"style":"v","text":"Maay joggati Asiri fi samam réew,"},{"style":"q1","text":"dëggaate leen fi sama kaw tund yi,"},{"style":"q1","text":"ba sama ràngi ñoñ rengiku,"},{"style":"q1","text":"seenub yen yenneeku.»"},{"style":"b","text":""},{"style":"q1","text":""},{"style":"v","text":"Mii mébét lañu mébétal àddina sépp,"},{"style":"q1","text":"bii loxo lañu xàcc jëme ci xeet yépp."},{"style":"q1","text":""},{"style":"v","text":"Bu Aji Sax ji Boroom gàngoori xare yi dogalee déy,"},{"style":"q1","text":"ana ku koy dogale?"},{"style":"q1","text":"Bu xàccee loxoom,"},{"style":"q1","text":"ana ku koy fommal?"},{"style":"s1","text":"Ab yéeneb waxyu ñeel na Filisti"},{"style":"m","text":""},{"style":"v","text":"At ma Buur Axas saayee,"},{"style":"q1","text":"bii yéene jib na:"},{"style":"q1","text":""},{"style":"v","text":"Filistee, yet wi daloon ci seen gannaaw damm na,"},{"style":"q1","text":"bu ko kenn ci yeen bége,"},{"style":"q1","text":"ndax ci ëkku jaan ji, la ñàngóor di génne,"},{"style":"q1","text":"am tostanam mujj di céebi."},{"style":"q1","text":""},{"style":"v","text":"Su boobaa ñi gëna walaakaana am lu ñu for,"},{"style":"q1","text":"néew-doole ya goor, ànd ak dal."},{"style":"q1","text":"Waaye yeen, maa leen di xiifal, ngeen dee ba raaf,"},{"style":"q1","text":"xiif ba rey ñi ngeen dese."},{"style":"q1","text":""},{"style":"v","text":"Yeen magi pénc mi, ñaawluleen!"},{"style":"q1","text":"Yeen waa dëkk bee, yuuxuleen!"},{"style":"q1","text":"Na Filisti gépp ne yàcc!"},{"style":"q1","text":"Bëj-gànnaar déy la saxaar jollee,"},{"style":"q1","text":"kenn du wuute gàngooru noon ya."},{"style":"q1","text":""},{"style":"v","text":"Lees di tontu xeet wi yónnee di laaj,"},{"style":"q1","text":"xanaa ne leen Aji Sax jee sanc \\w Siyoŋ|Siyoŋ:\\w*,"},{"style":"q1","text":"te fa la baadooloy ñoñam di rawe."}]