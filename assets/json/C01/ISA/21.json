[{"style":"s1","verse":"","text":"Ab yéeneb waxyu ñeel na Babilon"},{"style":"m","verse":"","text":""},{"style":"v","verse":"1","text":"Yéene bii moo wàccal màndiŋ ma feggook géej ga:"},{"style":"q1","verse":"","text":"Ni ag ngëlén di riddee jaare Negew,"},{"style":"q1","verse":"","text":"ni la noon di bawoo màndiŋ ma,"},{"style":"q1","verse":"","text":"jóge réew mu raglu."},{"style":"q1","verse":"","text":""},{"style":"v","verse":"2","text":"Peeñu mu ñàng lañu ma ci wax."},{"style":"q1","verse":"","text":"Workat biy wor, yàqkat biy yàq."},{"style":"q1","verse":"","text":"Yeen waa Elam\\f + \\fr 21.2 \\fk Elam, \\ft am réew la mu bokkoon ci nguurug Pers, te di ab diiwaan ci réewum Iraan mu jamonoy tey.\\f*, songleen; yeen waa Medd, gawleen leen."},{"style":"q1","verse":"","text":"Dakkal naa mboolem onk yu ñu sabab."},{"style":"q1","verse":"","text":""},{"style":"v","verse":"3","text":"Lii a waral sama njàqareg xol,"},{"style":"q1","verse":"","text":"mitit jàpp ma, mel ni mititu mat,"},{"style":"q1","verse":"","text":"ma jaaxle ba déggatuma,"},{"style":"q1","verse":"","text":"jàq ba gisatuma."},{"style":"q1","verse":"","text":""},{"style":"v","verse":"4","text":"Bopp ubu, tiitaange jàpp ma;"},{"style":"q1","verse":"","text":"sama ngoonug bànneex"},{"style":"q1","verse":"","text":"soppiku guddi gu raglu."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Ndab taaje, laltan lale,"},{"style":"q1","verse":"","text":"ñuy lekk aka naan."},{"style":"q1","verse":"","text":"Ñu jekki ne: «Yeen kilifa yi, jógleen!"},{"style":"q1","verse":"","text":"Diwleen pakk yi!»"},{"style":"q1","verse":"","text":""},{"style":"v","verse":"6","text":"Boroom bi kat da maa wax, ne ma:"},{"style":"q1","verse":"","text":"«Doxal taxawal ab wattukat,"},{"style":"q1","verse":"","text":"lu mu gis, wax ko."},{"style":"q1","verse":"","text":""},{"style":"v","verse":"7","text":"Bu gisee gawar ci watiiru ñaari fas,"},{"style":"q1","verse":"","text":"ak ñu wari mbaam ak ñu wari giléem,"},{"style":"q1","verse":"","text":"na teewloo teewlu bu baax.»"},{"style":"q1","verse":"","text":""},{"style":"v","verse":"8","text":"Wattukat ba àddu ca kaw ne:"},{"style":"q1","verse":"","text":"«Sang bi, maa ngii yendoo séentu,"},{"style":"q1","verse":"","text":"fanaane wattu fii ma taxaw."},{"style":"q1","verse":"","text":""},{"style":"v","verse":"9","text":"Ma ne gawar a ngii,"},{"style":"q1","verse":"","text":"war watiiru ñaari fas."},{"style":"q1","verse":"","text":"Nee: “Daanu nañoo, Babilon daanu na,"},{"style":"q1","verse":"","text":"jëmmi tuuram yépp tasaaroo fi suuf!”»"},{"style":"q1","verse":"","text":""},{"style":"v","verse":"10","text":"Yeen bokk yi ñu bàcc ni pepp ca sama dàgga ja,"},{"style":"q1","verse":"","text":"la ma dégge ci Aji Sax ji Yàllay Israayil, Boroom gàngoor yi,"},{"style":"q1","verse":"","text":"wax naa leen ko."},{"style":"s1","verse":"","text":"Ab yéeneb waxyu ñeel na Duuma"},{"style":"m","verse":"","text":""},{"style":"v","verse":"11","text":"Yéene bii moo wàccal Duuma\\f + \\fr 21.11 \\fk Duuma, \\ft ci Arabi la féete, feggook Seyir mbaa Edom. Baat la itam buy tekki «selaw» ci làkku yawut.\\f*:"},{"style":"q1","verse":"","text":"Nit a ngi may woowe tundu Seyir, naan:"},{"style":"q1","verse":"","text":"Wattukat bi, lu des ci guddi gi?"},{"style":"q1","verse":"","text":"Éy wattukat bi, lu desati ci guddi gi?"},{"style":"q1","verse":"","text":""},{"style":"v","verse":"12","text":"Wattukat bi ne:"},{"style":"q1","verse":"","text":"«Bët set, mu guddeeti rekk;"},{"style":"q1","verse":"","text":"boo amee looy laaj, délsil laajaat ko.»"},{"style":"s1","verse":"","text":"Ab yéeneb waxyu ñeel na Arabi"},{"style":"m","verse":"","text":""},{"style":"v","verse":"13","text":"Yéene bii moo wàccal Arabi:"},{"style":"q1","verse":"","text":"Yeen cëggi askanu Dedan\\f + \\fr 21.13 \\fk Dedan \\ft ak \\fk Tema \\ft ak \\fk Kedar, \\ft ay xur la yu waa Arabi dëkke. Seetal it ci aaya 14-17 (21.14-17).\\f*,"},{"style":"q1","verse":"","text":"mbooyum Arabi ngeen di fanaane."},{"style":"q1","verse":"","text":""},{"style":"v","verse":"14","text":"Yeen waa Tema, dajejileen ak ña mar,"},{"style":"q1","verse":"","text":"yóbbul leen am ndox."},{"style":"q1","verse":"","text":"Dogileen ñay daw,"},{"style":"q1","verse":"","text":"may leen ñu lekk."},{"style":"q1","verse":"","text":""},{"style":"v","verse":"15","text":"Ay saamar de lañuy daw;"},{"style":"q1","verse":"","text":"saamar bu ñu xàcc"},{"style":"q1","verse":"","text":"ak fitt gu ñu leen diir"},{"style":"q1","verse":"","text":"ak tàngooru xare."},{"style":"p","verse":"","text":""},{"style":"v","verse":"16","text":"Aji Sax ji de da maa wax ne ma: «Fileek menn at mu surga bu ñu bind waññ, sagub dëkk bii di Kedar dina sàggiku,"},{"style":"v","verse":"17","text":"li des ci jàmbaari fittkati Kedar di lu néew.» Aji Sax ji Yàllay Israayil wax na ko."}]