[{"style":"s1","verse":"","text":"Doom juddul na nu"},{"style":"q1","verse":"","text":""},{"style":"v","verse":"1","text":"Askan wiy doxe lëndëm nii,"},{"style":"q1","verse":"","text":"ñooy gis leer gu mag."},{"style":"q1","verse":"","text":"Ñooñu dëkke réewum dee mu ne këruus,"},{"style":"q1","verse":"","text":"ñoom la leer di fenkal."},{"style":"q1","verse":"","text":""},{"style":"v","verse":"2","text":"Aji Sax ji, yaay yokk xeet wi,"},{"style":"q1","verse":"","text":"fulal leen bànneex,"},{"style":"q1","verse":"","text":"ñuy bége fi sa kanam, mbégtem ngóob,"},{"style":"q1","verse":"","text":"mel ni ñuy bànneexoo fa ñuy séddoo alalu xare."},{"style":"q1","verse":"","text":""},{"style":"v","verse":"3","text":"Yaa leen di sippil seen sëf,"},{"style":"q1","verse":"","text":"damm bant ba ñu leen gàlloon,"},{"style":"q1","verse":"","text":"ak yetu ña leen nootoon,"},{"style":"q1","verse":"","text":"na nga leen defaloon rekk ca xareb Majan."},{"style":"q1","verse":"","text":""},{"style":"v","verse":"4","text":"Mboolem dàll wu ab noon dukkate ba dikk,"},{"style":"q1","verse":"","text":"ak turki bu màndi deretu xare,"},{"style":"q1","verse":"","text":"sawara lees koy leel."},{"style":"q1","verse":"","text":""},{"style":"v","verse":"5","text":"Nde gonee juddu, ñeel nu,"},{"style":"q1","verse":"","text":"di doom ju góor ju ñu nu may,"},{"style":"q1","verse":"","text":"mu yenu kilifteef gi,"},{"style":"q1","verse":"","text":"ñu di ko woowe Kiy xelale te yéemu"},{"style":"q1","verse":"","text":"ak Yàlla jàmbaar ji"},{"style":"q1","verse":"","text":"ak Baay bi sax dàkk"},{"style":"q1","verse":"","text":"ak Buuru jàmm bi."},{"style":"q1","verse":"","text":""},{"style":"v","verse":"6","text":"Dooley kilifteefam ak jàmm ja du am kemu,"},{"style":"q1","verse":"","text":"fa jalub Daawuda ak nguuram"},{"style":"q1","verse":"","text":"ga muy samp, saxale ko yoon ak njub"},{"style":"q1","verse":"","text":"tey jii ba fàww."},{"style":"q1","verse":"","text":"Lii la Aji Sax ji Boroom gàngoor yi def ci xéraangeem."},{"style":"s1","verse":"","text":"Aji Sax ji yokk na mbugalam"},{"style":"q1","verse":"","text":""},{"style":"v","verse":"7","text":"Boroom bee yónnee kàddu"},{"style":"q2","verse":"","text":"gu dal Israayil, askanu \\w Yanqóoba|Yanqóoba:\\w*,"},{"style":"q1","verse":"","text":""},{"style":"v","verse":"8","text":"xeet wépp jot ca,"},{"style":"q1","verse":"","text":"ba ca Efrayim ak waa Samari,"},{"style":"q1","verse":"","text":"ñay damooka sagu naan:"},{"style":"q1","verse":"","text":""},{"style":"v","verse":"9","text":"«Ay móol màbb,"},{"style":"q1","verse":"","text":"nu yatt ponkali doj, tabaxaat,"},{"style":"q1","verse":"","text":"xànqi garab yu ndaw daanoo ca,"},{"style":"q1","verse":"","text":"nu wuutal ca garabi seedar yu mag.»"},{"style":"q1","verse":"","text":""},{"style":"v","verse":"10","text":"Aji Sax ji yékkati nooni Buur Reccin, fi seen kaw,"},{"style":"q1","verse":"","text":"gemb seeni bañ,"},{"style":"q1","verse":"","text":""},{"style":"v","verse":"11","text":"Siri songe penku; Filisteen ña, sowu,"},{"style":"q1","verse":"","text":"ñu sëxëtoo Israayil, wann."},{"style":"b","verse":"","text":""},{"style":"q1","verse":"","text":"Teewul Aji Sax ji xàcc loxoom,"},{"style":"q1","verse":"","text":"meddiwul ba tey."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Waaye xeet wi delluwuñu ca ka leen duma,"},{"style":"q1","verse":"","text":"toppuñu Aji Sax ji Boroom gàngoor yi."},{"style":"q1","verse":"","text":""},{"style":"v","verse":"13","text":"Moo tax Aji Sax ji doge Israayil bopp ak geen,"},{"style":"q1","verse":"","text":"boole tiir ak barax doge ci benn bés."},{"style":"q1","verse":"","text":""},{"style":"v","verse":"14","text":"Mag meek kàngam li ñooy bopp bi,"},{"style":"q1","verse":"","text":"yonent bi mokkal naaféq dib geen."},{"style":"q1","verse":"","text":""},{"style":"v","verse":"15","text":"Ñi jiite askan wii ñoo leen di sànk,"},{"style":"q1","verse":"","text":"ña ñuy jiite loru."},{"style":"q1","verse":"","text":""},{"style":"v","verse":"16","text":"Moo tax Boroom bi du bége seeni xale yu góor,"},{"style":"q1","verse":"","text":"du yërëm seeni jirim ak seeni jëtun."},{"style":"q1","verse":"","text":"Ñoom ñépp a gëmadi, di def lu bon,"},{"style":"q1","verse":"","text":"ku ci nekk di wax lu amul bopp."},{"style":"b","verse":"","text":""},{"style":"q1","verse":"","text":"Teewul Aji Sax ji xàcc loxoom,"},{"style":"q1","verse":"","text":"meddiwul ba tey."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Mbon a ngi tàkk moos"},{"style":"q1","verse":"","text":"ni sawara, xoyom dég aki dagg,"},{"style":"q1","verse":"","text":"jafal gajji gott bi,"},{"style":"q1","verse":"","text":"mu ne jippét, saxaar, naaw."},{"style":"q1","verse":"","text":""},{"style":"v","verse":"18","text":"Merum Aji Sax ji Boroom gàngoor yi taal na réew mi,"},{"style":"q1","verse":"","text":"xoyom waa réew mi,"},{"style":"q1","verse":"","text":"kenn yërëmul sa mbokk."},{"style":"q1","verse":"","text":""},{"style":"v","verse":"19","text":"Nit ñaa ngi màtte ndijoor, te doyaluñu,"},{"style":"q1","verse":"","text":"di xàmpe càmmoñ te suuruñu,"},{"style":"q1","verse":"","text":"ku nekk di yàpp sa mbokk:"},{"style":"q1","verse":"","text":""},{"style":"v","verse":"20","text":"Manase song Efrayim,"},{"style":"q1","verse":"","text":"Efrayim song Manase,"},{"style":"q1","verse":"","text":"ñu mànkoo, noonoo Yuda."},{"style":"b","verse":"","text":""},{"style":"q1","verse":"","text":"Teewul Aji Sax ji xàcc loxoom,"},{"style":"q1","verse":"","text":"meddiwul ba tey."}]