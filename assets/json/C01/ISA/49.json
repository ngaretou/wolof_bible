[{"style":"s1","text":"Jaamub Aji Sax ji mooy leeru xeet yi"},{"style":"q1","text":""},{"style":"v","text":"Yeen waa duni géej, dégluleen ma;"},{"style":"q1","text":"yeen askan ya fu sore, teewluleen ma."},{"style":"q1","text":"Fa sama biiru ndey la ma Aji Sax ji woowe,"},{"style":"q1","text":"moo tudd sama tur ba ma saa ndey juragul."},{"style":"q1","text":""},{"style":"v","text":"Moo ñawal sama kàddu ni saamar,"},{"style":"q1","text":"làqe ma keru loxoom."},{"style":"q1","text":"Moo ma def may fitt gu ñaw,"},{"style":"q1","text":"yeb ma ci mbuusum fittam."},{"style":"q1","text":""},{"style":"v","text":"Moo ma ne: «Israayil yaa di samab jaam,"},{"style":"q1","text":"yaw laay wonee samag leer.»"},{"style":"q1","text":""},{"style":"v","text":"Man nag ma noon:"},{"style":"q1","text":"«Maa sonn ci dara,"},{"style":"q1","text":"coonob cóolóol bu amul njariñ.»"},{"style":"q1","text":"Teewul sama àttee nga fa Aji Sax ji,"},{"style":"q1","text":"sama yool a nga fa sama Yàlla."},{"style":"q1","text":""},{"style":"v","text":"Tey nag Aji Sax jee wax,"},{"style":"q1","text":"moom mi dale sama biiru ndey,"},{"style":"q1","text":"mooñ ma, ma dib jaamam"},{"style":"q2","text":"bi koy waññil askanu \\w Yanqóoba|Yanqóoba:\\w* ba ca moom,"},{"style":"q1","text":"dajaleel ko \\w bànni Israayil|bànni Israayil:\\w* googu fa moom,"},{"style":"q1","text":"ba jagoo teraangay Aji Sax ji,"},{"style":"q1","text":"sama Yàlla jii di sama doole."},{"style":"q1","text":""},{"style":"v","text":"Mu ne: «Xeeb naa li ma la sas ngay sama jaam"},{"style":"q2","text":"biy siggil giiri Yanqóoba,"},{"style":"q2","text":"te wara delloosi ndesu Israayil gii."},{"style":"q1","text":"Tabb naa la, ngay leeru jàmbur ñi,"},{"style":"q1","text":"ngir nga jottaliji ba ca cati àddina sama wall.»"},{"style":"b","text":""},{"style":"q1","text":""},{"style":"v","text":"Aji Sax ji \\w jotkatub|jotkat b-:\\w* Israayil,"},{"style":"q1","text":"moom \\w Aji Sell|Aji Sell j-:\\w* ju Israayil,"},{"style":"q1","text":"moo wax ak ki xeet yi xeeb, sib ko,"},{"style":"q1","text":"te muy surgawu kilifa yi,"},{"style":"q1","text":"mu ne ko: «Ay buur ay gis, jóg,"},{"style":"q1","text":"ay kàngam di sukk,"},{"style":"q1","text":"ngir Aji Sax jii gore,"},{"style":"q1","text":"ngir Aji Sell ju Israayil ji la tànn.»"},{"style":"b","text":""},{"style":"q1","text":""},{"style":"v","text":"Aji Sax ji dafa wax ne:"},{"style":"q1","text":"«Bu bésub yiw taxawee, ma nangul la;"},{"style":"q1","text":"bu bésub mucc jotee, ma wallu la,"},{"style":"q1","text":"sàmm la,"},{"style":"q1","text":"def la ngay \\w kóllëre|kóllëre g-:\\w* sama diggante ak askan wi,"},{"style":"q1","text":"ngir yékkatiwaat réew mi,"},{"style":"q1","text":"séddalewaat ay cér, suuf sii gental tey,"},{"style":"q1","text":""},{"style":"v","text":"ba ne ñi ñu tëjoon: “Génnleen!”"},{"style":"q1","text":"Fa ñu nekkoon cig lëndëm,"},{"style":"q1","text":"laa naa leen: “Génnleen ci leer gi!”"},{"style":"q1","text":"Ñooy doon sama gàtt, dellu di fore aw ñall,"},{"style":"q1","text":"ak wépp tund wu ne faraas tey."},{"style":"q1","text":""},{"style":"v","text":"Duñu xiif, duñu mar;"},{"style":"q1","text":"tàngooru mbóoyo akub jant du leen sonal,"},{"style":"q1","text":"nde ki leen ñeewantee leen di wommat,"},{"style":"q1","text":"di leen yóbbu fu ndox bënne."},{"style":"q1","text":""},{"style":"v","text":"Sama tund yépp laay soppiy yoon,"},{"style":"q1","text":"sëkkaat samay mbedd."},{"style":"q1","text":""},{"style":"v","text":"Ñu ngii bawoo fu sore,"},{"style":"q1","text":"ñu ngii bawoo bëj-gànnaar ak sowu,"},{"style":"q1","text":"ñee bawoo diiwaanu Sinim ca bëj-saalum.»"},{"style":"q1","text":""},{"style":"v","text":"Asamaanoo sarxolleel, suufoo bégal,"},{"style":"q1","text":"te tund yi xaacoondoo!"},{"style":"q1","text":"Aji Sax jee dëfal ñoñam,"},{"style":"q1","text":"moo ñeewante néew-ji-dooleem ñii."},{"style":"b","text":""},{"style":"q1","text":""},{"style":"v","text":"\\w Siyoŋ|Siyoŋ:\\w* a nga naa: «Aji Sax ji wacc na nu,"},{"style":"q1","text":"Boroom bi fàtte na nu!»"},{"style":"q1","text":""},{"style":"v","text":"Aji Sax ji nee: «Ana jaboot juy fàtte doomam juy nàmp,"},{"style":"q1","text":"mbaa muy néege ku mu jur ci biiram?"},{"style":"q1","text":"Bu ko manoona fàtte it,"},{"style":"q1","text":"man duma la fàtte."},{"style":"q1","text":""},{"style":"v","text":"Sama biir loxo yii laa la ñaas,"},{"style":"q1","text":"say tataa janook man ba fàww."},{"style":"q1","text":""},{"style":"v","text":"Ñi lay tabaxaat dañuy gaaw,"},{"style":"q1","text":"te ñi la yàqateek ñi la gental"},{"style":"q2","text":"dañuy dem, ba la."},{"style":"q1","text":""},{"style":"v","text":"Séentul fi la wër te xool!"},{"style":"q1","text":"Ñépp a ngi daje, di la fekksi."},{"style":"q1","text":"Ndegam maay Kiy dund,»"},{"style":"q1","text":"kàddug Aji Sax jee,"},{"style":"q1","text":"«ñoom ñépp ngay takkoo ni gànjar"},{"style":"q2","text":"gooy gànjaroo nib séet."},{"style":"b","text":""},{"style":"q1","text":""},{"style":"v","text":"Sa gentub tey bi déy a ngi wéet,"},{"style":"q1","text":"di réew mu yàqu yaxeet."},{"style":"q1","text":"Waaye léegi déy mu fees ba far xat;"},{"style":"q1","text":"fu ña la sànkoon di soree."},{"style":"q1","text":""},{"style":"v","text":"Ñàkkoon ngay doom,"},{"style":"q1","text":"waaye ku nekk ci say doom ay dëkkalaat"},{"style":"q2","text":"yii kàddu ci sab nopp:"},{"style":"q1","text":"“Fii dafa xat,"},{"style":"q1","text":"xajal ma fu ma dëkke!”"},{"style":"q1","text":""},{"style":"v","text":"Dangay mujj naa:"},{"style":"q1","text":"“Moo, ku ma jural ñii ñépp?"},{"style":"q1","text":"Man mi ñàkkooni doom, manumaa jur,"},{"style":"q1","text":"ñu toxal ma, wacc ma;"},{"style":"q1","text":"ana ku leen yoroon te ma des, man kenn?"},{"style":"q1","text":"Ñii sax, fu ñu ne woon?”»"},{"style":"q1","text":""},{"style":"v","text":"Boroom bi Aji Sax ji dafa wax ne:"},{"style":"q1","text":"«Maa ngii di tàllal xeeti jàmbur ñi loxo,"},{"style":"q1","text":"ñee ma yékkati raaya, woowe leen;"},{"style":"q1","text":"ñu fab say doom yu góor, indi,"},{"style":"q1","text":"tungóom sa doom yu jigéen, delloosi;"},{"style":"q1","text":""},{"style":"v","text":"Yaw la ay buur di baayoo,"},{"style":"q1","text":"seeni lingeer di la nàmpal."},{"style":"q1","text":"Ñoo lay sujjóotal,"},{"style":"q1","text":"di la maral say tànk,"},{"style":"q1","text":"ba nga xam ne maay Aji Sax ji,"},{"style":"q1","text":"te ku ma yaakaar du rus.»"},{"style":"b","text":""},{"style":"q1","text":""},{"style":"v","text":"Manees naa foqati alalu sëxëtoo ci loxol jàmbaar a?"},{"style":"q1","text":"Am manees naa rëcc boroom doole bu la jàpp?"},{"style":"q1","text":""},{"style":"v","text":"Aji Sax ji déy dafa wax ne:"},{"style":"q1","text":"«Moona dees na foqati ku jàmbaar jàpp,"},{"style":"q1","text":"ba rëccal alalu sëxëtoob boroom doole."},{"style":"q1","text":"Say jotewaale, maay joteek ñoom,"},{"style":"q1","text":"te say doom, maa leen di wallu."},{"style":"q1","text":""},{"style":"v","text":"Ñi lay néewal, maa leen di leel"},{"style":"q2","text":"seen suuxu bopp."},{"style":"q1","text":"Seen deret ni biiñ bu bees, ma màndale leen,"},{"style":"q1","text":"ba ñépp xam ne"},{"style":"q1","text":"maay Aji Sax ji lay wallu,"},{"style":"q1","text":"jàmbaaru Yanqóoba ji lay jot.»"}]