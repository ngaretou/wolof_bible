[{"style":"s1","text":"Jaamu Yàlla, tuub, rafet jikkoo ci gën"},{"style":"q1","text":""},{"style":"v","text":"Aji Sax ji nee: «Xaacul loo man,"},{"style":"q1","text":"te bul ñéeblu;"},{"style":"q1","text":"àddul ni bufta,"},{"style":"q1","text":"te yégal sama ñoñ seen bàkkaar,"},{"style":"q1","text":"ngir waa kër \\w Yanqóoba|Yanqóoba:\\w* yii xam seeni moy."},{"style":"q1","text":""},{"style":"v","text":"Man mii lañuy wuta déggal bés bu ne,"},{"style":"q1","text":"di wuta xam sama coobare!"},{"style":"q1","text":"Mbete askan wuy doxe yoon,"},{"style":"q1","text":"te waccul ndigalu yoonu Yàllaam."},{"style":"q1","text":"Ñu ngi may ñaan àtteb dëgg,"},{"style":"q1","text":"bëgg man Yàlla, ma jege leen,"},{"style":"q1","text":""},{"style":"v","text":"te naa: “Ana lu nuy woor te ñoru la?"},{"style":"q1","text":"Lu nuy toroxlu te teewluwoo?”"},{"style":"q1","text":"Ma ne: Bés bu ngeen woor,"},{"style":"q1","text":"yeena ngi topp seen bakkan,"},{"style":"q1","text":"di sëqatal seeni liggéeykat."},{"style":"q1","text":""},{"style":"v","text":"Xanaa du koor gu ànd ak xulook ŋaayoo,"},{"style":"q1","text":"ak di joqalantey këmëx yu metti?"},{"style":"q1","text":"Su ngeen bëggee seen ñaan àgg fa kaw,"},{"style":"q1","text":"dungeen woor ni ngeen woore tey."},{"style":"q1","text":""},{"style":"v","text":"Ndax lii moo di koor gi ma taamu,"},{"style":"q1","text":"ci bés bu nit kiy toroxlu?"},{"style":"q1","text":"Koorug dëngal loos ni barax,"},{"style":"q1","text":"lal saaku, sotti cib dóomu-taal,"},{"style":"q1","text":"tëdd ci, di ko ñaawloo?"},{"style":"q1","text":"Ndax loolooy seen koor,"},{"style":"q1","text":"ci bés bu Aji Sax ji rafetlu?"},{"style":"b","text":""},{"style":"q1","text":""},{"style":"v","text":"«Xanaa du lii moo di koor gi ma taamu:"},{"style":"q1","text":"yolomal jéng yu metti,"},{"style":"q1","text":"fecci buumi nooteel,"},{"style":"q1","text":"afal ku diis;"},{"style":"q1","text":"dog lépp luy xeetu nooteel?"},{"style":"q1","text":""},{"style":"v","text":"Xanaa du sédd ku xiif saw ñam,"},{"style":"q1","text":"fat néew-ji-doole ju amul fu mu dëkk,"},{"style":"q1","text":"gis ku rafle, wodd ko,"},{"style":"q1","text":"te baña nëbbu mbokk mu soxla?"},{"style":"q1","text":""},{"style":"v","text":"Su boobaa seen leer feq ni njël,"},{"style":"q1","text":"seen góom gaawa wér,"},{"style":"q1","text":"seen jëf yu jub gindi leen ci kanam,"},{"style":"q1","text":"leeru Aji Sax ji féete leen gannaaw."},{"style":"q1","text":""},{"style":"v","text":"Su boobaa bu ngeen woowee Aji Sax ji, mu wuyu;"},{"style":"q1","text":"ngeen ne wallóoy, mu ne: “Maa ngii.”"},{"style":"q1","text":"Ndegam génne ngeen nooteel ci seen biir,"},{"style":"q1","text":"ak di joxoñeeka wax lu ñaaw,"},{"style":"q1","text":""},{"style":"v","text":"di leel ku xiif lu ngeen gëna bëgg,"},{"style":"q1","text":"di reggal néew-ji-doole,"},{"style":"q1","text":"su boobaa seen leer fenke biir lëndëm,"},{"style":"q1","text":"seenug këruus di ag njolloor,"},{"style":"q1","text":""},{"style":"v","text":"Aji Sax ji di leen jiite fu ngeen tollu,"},{"style":"q1","text":"di leen màndale joor gu maral,"},{"style":"q1","text":"dëgëral seeni cér,"},{"style":"q1","text":"ngeen mel ni tool bu ñu suuxat,"},{"style":"q1","text":"mel ni bëtu ndox bu dul ŋiis,"},{"style":"q1","text":""},{"style":"v","text":"seeni nit tabaxaat gent ya woon,"},{"style":"q1","text":"ngeen yékkatiwaat fondmaa yu yàgga yàgg."},{"style":"q1","text":"Dees na la woowe jagalkatu xar-xar yi,"},{"style":"q1","text":"mbaa kiy yeesal xàll yi, ngir dëkke réew mi."},{"style":"b","text":""},{"style":"q1","text":""},{"style":"v","text":"«Su ngeen téyee seen tànk \\w bésub Noflaay|bésub Noflaay b-:\\w*,"},{"style":"q1","text":"baña def li leen neex sama bés bu \\w sell|sell:\\w*;"},{"style":"q1","text":"su bésub Noflaay di seen nammeel,"},{"style":"q1","text":"di \\w bésub Aji Sax|bésub Aji Sax j-:\\w* bu sell bu ngeen teral;"},{"style":"q1","text":"ngeen teral bés bi,"},{"style":"q1","text":"bañ cee topp li ngeen jikkowoo,"},{"style":"q1","text":"di topp seen bakkan"},{"style":"q1","text":"ak wax ju dul jeex;"},{"style":"q1","text":""},{"style":"v","text":"su boobaa ngeen bànneexoo Aji Sax ji,"},{"style":"q1","text":"ma waral leen kawtey réew mi,"},{"style":"q1","text":"leele leen seen céru maam Yanqóoba.»"},{"style":"q1","text":"Aji Sax ji déy wax na ko."}]