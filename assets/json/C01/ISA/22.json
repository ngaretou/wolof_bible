[{"style":"s1","text":"Ab yéeneb waxyu ñeel na Yerusalem"},{"style":"m","text":""},{"style":"v","text":"Yéene bii ñeel na xuru Peeñu ma\\f + \\fr 22.1 \\fk xuru Peeñu ma \\ft mooy xur wi Yàlla doon feeñoo.\\f*:"},{"style":"q1","text":"Ana lu ngeen di yéege,"},{"style":"q1","text":"yeen ñépp seen kawi taax?"},{"style":"q1","text":""},{"style":"v","text":"Lu waral coow li ak xaxaloo bi,"},{"style":"q1","text":"ba dëkk biy riir?"},{"style":"q1","text":"Ñi ngeen deele, saamar reyu leen,"},{"style":"q1","text":"bóomuñu leen ci xare."},{"style":"q1","text":""},{"style":"v","text":"Seen njiiti xare yépp a bokk daw,"},{"style":"q1","text":"ñu jàpp leen te taluñoo fitte."},{"style":"q1","text":"Seen njiit yi ñu gis yépp lañu jàpp,"},{"style":"q1","text":"te ñu dawoon ba sore."},{"style":"q1","text":""},{"style":"v","text":"Moo ma tax ne: «Buleen ma xool,"},{"style":"q1","text":"damay naqarlu, jooy."},{"style":"q1","text":"Tàyyileen maa dëfal ci sama bokk yi sànku.»"},{"style":"q1","text":""},{"style":"v","text":"Lii kat bésub njommite laak coonook toroxte,"},{"style":"q1","text":"\\w bésu Boroom|bésub Aji Sax j-:\\w* bi, Aji Sax ji ci gàngoor yi,"},{"style":"q1","text":"ci biir xuru Peeñu mi."},{"style":"q1","text":"Tata ja, ñu rëkk a rëkk, mu màbb,"},{"style":"q1","text":"yuux jolli, àkki tund ya."},{"style":"q1","text":""},{"style":"v","text":"Waa Elam gàllooy fitt,"},{"style":"q1","text":"ñenn ña war watiir, gawar ya war,"},{"style":"q1","text":"waa Kir ŋàbb pakk ya."},{"style":"q1","text":""},{"style":"v","text":"Seen xur yu nangu yaa fees aki watiir,"},{"style":"q1","text":"gawar taxaw temm buntu Yerusalem,"},{"style":"q1","text":""},{"style":"v","text":"te Yuda ne duŋŋ, dara wëru ko."},{"style":"b","text":""},{"style":"q1","text":"Su keroogee ngeen yaakaar ngànnaay"},{"style":"q2","text":"ya ca kër ga ñuy woowe Gott ba,"},{"style":"q1","text":""},{"style":"v","text":"far gis ni ñu bëtt-bëttee tatay Yerusalem"},{"style":"q1","text":"ji wër gox bi ñu naan Kër Daawuda."},{"style":"q1","text":"Ngeen rooti ndox ca solom bu suufe ba, denc ko,"},{"style":"q1","text":""},{"style":"v","text":"boole ca waññ këri Yerusalem,"},{"style":"q1","text":"màbb lenn, sàkk ca lu ngeen aare tata ya."},{"style":"q1","text":""},{"style":"v","text":"Da leen di fekk sàkk mbànd diggante ñaari tata yi,"},{"style":"q1","text":"ngir denc ca ndoxum déeg bu yàgg ba."},{"style":"q1","text":"Waaye xooluleen ki dogal lii,"},{"style":"q1","text":"xalaatuleen ki nasoon lii bu yàgg."},{"style":"b","text":""},{"style":"q1","text":""},{"style":"v","text":"Bésub keroog, Boroom bi, Aji Sax ji ci gàngoor yi"},{"style":"q1","text":"moo leen di woo ci jooyoo ak ñaawlu"},{"style":"q1","text":"ak wateefu nel ak colu saaku ngir ñaawlu."},{"style":"q1","text":""},{"style":"v","text":"Te yeena ngii ci mbég ak bànneex,"},{"style":"q1","text":"di rendi nag ak xar,"},{"style":"q1","text":"di yàpp aka naan,"},{"style":"q1","text":"naan: «Nan lekk, naan, nde ëllëg nu dee!»"},{"style":"q1","text":""},{"style":"v","text":"Aji Sax ji ci gàngoor yi dégtal na ma lii:"},{"style":"q1","text":"«Gii ñaawtéef déy deesu leen ko jéggal,"},{"style":"q1","text":"ba keroog ngeen di dee.»"},{"style":"q1","text":"Boroom bee ko giñ,"},{"style":"q1","text":"moom Boroom bi, Aji Sax ji ci gàngoor yi."},{"style":"s1","text":"Kàddug artu ñeel na Sebna"},{"style":"p","text":""},{"style":"v","text":"Boroom bi, Aji Sax ji ci gàngoor yi dafa wax ne: «Ayca, demal ba ca Sebna, bëkk-néegu buur sii, nga ne ko:"},{"style":"q1","text":""},{"style":"v","text":"Ana loo fi am, ak koo fi am?"},{"style":"q1","text":"Nga di fi yattlu bàmmeel, yatt ko ca kawte ya,"},{"style":"q1","text":"di gaslu kër gooy mujje?"},{"style":"q1","text":""},{"style":"v","text":"Jàmbaar, dama ne Aji Sax jee lay xalab;"},{"style":"q1","text":"da la naa nikk,"},{"style":"q1","text":""},{"style":"v","text":"fodonk la, rattax,"},{"style":"q1","text":"nga xalangoo àll bu ne màww."},{"style":"q1","text":"Fa ngay dee,"},{"style":"q1","text":"te fa la watiir yi ngay puukarewoo di des,"},{"style":"q1","text":"muy sa gàccey waa kër sang.»"},{"style":"q1","text":""},{"style":"v","text":"Aji Sax ji nee: «Maa lay jële sa liggéey,"},{"style":"q1","text":"foqatee la sa péete mu kawe."},{"style":"p","text":""},{"style":"v","text":"«Bésub keroog ma woo sama jaam bi, Elyakim doomu Ilkiya,"},{"style":"v","text":"solal ko sa mbubb, dooleele ko sa laxasaay, teg kilifteefu réew mi ci loxoom, ba mu féete wàllu baay waa Yerusalem ak waa kër Yuda."},{"style":"v","text":"Maa koy ràng caabiy kër Daawuda, muy ubbi te kenn du tëj; di tëj te kenn du ubbi."},{"style":"v","text":"Maa koy samp fu dëgër ni ab wékkukaay, mu doon sagu kër baayam."},{"style":"v","text":"Waa kër baayam ak seen daraja, ñépp ay wékku ci moom, car yaak caraat ya. Ndab yu ndaw yépp ca la, kopp ya ba ca njaq ya."},{"style":"v","text":"Bésub keroog,» kàddug Aji Sax jee, Boroom gàngoor yi, mu ne: «bant ba sampe woon fu wóor day simpiku. Dees koy gor, mu fàq, la ca sëfe woon dog.» Aji Sax ji déy wax na ko."}]