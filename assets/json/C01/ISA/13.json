[{"style":"ms","text":"Yàllaa moom xeet yi"},{"style":"mr","text":"(Saar 13---23)"},{"style":"s1","text":"Yéeneb waxyu dal na Babilon"},{"style":"m","text":""},{"style":"v","text":"Yéene bii ñeel na Babilon\\f + \\fr 13.1 \\fk Babilon \\ft tollu na ay jant yu mu mujj di puukarey xeet yi, ngir dooleem, te moo mujj yóbbu Yuda ngàllo.\\f*,"},{"style":"q1","text":"muy peeñum Esayi doomu Amocc:"},{"style":"q1","text":""},{"style":"v","text":"Yéegeleen ab raaya kaw tund wu ne duŋŋ,"},{"style":"q1","text":"joorleen ñii,"},{"style":"q1","text":"tàllalleen loxo,"},{"style":"q1","text":"ñu jàlle bunti kàngam yi."},{"style":"q1","text":""},{"style":"v","text":"Maa jox ndigal ñi ma beral sama bopp,"},{"style":"q1","text":"maa woo sama jàmbaar ñiy réy-réylu,"},{"style":"q1","text":"ne leen ñu sottal mbugal mi sama sànj laaj."},{"style":"b","text":""},{"style":"q1","text":""},{"style":"v","text":"Coowal mbooloo ngoog ca tund ya,"},{"style":"q1","text":"mel ni ñu baree bare!"},{"style":"q1","text":"Riirum nguuri nguur yu daje, di xeeti xeet!"},{"style":"q1","text":"Aji Sax ji Boroom gàngoor yi"},{"style":"q1","text":"mooy dajale gàngooru xare."},{"style":"q1","text":""},{"style":"v","text":"Mooy bawoo fu sore,"},{"style":"q1","text":"fa asamaan digalook suuf."},{"style":"q1","text":"Aji Sax ji laak gàngoor gi muy mbugale,"},{"style":"q1","text":"ngir yàqatesi réew mi mépp."},{"style":"b","text":""},{"style":"q1","text":""},{"style":"v","text":"Yuuxuleen! \\w Bésub Aji Sax|bésub Aji Sax j-:\\w* ji moo dëgmal,"},{"style":"q1","text":"te ni sànkute gu bawoo fa ci Aji Man ji lay dikke."},{"style":"q1","text":""},{"style":"v","text":"Moo tax loxoo loxo yoqi,"},{"style":"q1","text":"xoloo xol jeex,"},{"style":"q1","text":""},{"style":"v","text":"ñu tiit a tiit,"},{"style":"q1","text":"yaram di fuddooka metti,"},{"style":"q1","text":"ñuy baddaañu ni kuy matu;"},{"style":"q1","text":"ku ne jàq, di xulli sa moroom,"},{"style":"q1","text":"kanam ya sël-sëleendoo."},{"style":"b","text":""},{"style":"q1","text":""},{"style":"v","text":"Bésub Aji Sax jaa ngii di ñëw,"},{"style":"q1","text":"bés bu néeg, bésub mer ak sànj muy tàkk,"},{"style":"q1","text":"nara gental suuf,"},{"style":"q1","text":"te bàkkaarkat ya la fay faxas."},{"style":"q1","text":""},{"style":"v","text":"Biddiiw mbaa dëllooñ dootul leeral;"},{"style":"q1","text":"jant ay fenke lëndëm,"},{"style":"q1","text":"weer dakkal leeram."},{"style":"q1","text":""},{"style":"v","text":"Maay delloo àddina mbonam,"},{"style":"q1","text":"yool ku bon tooñam,"},{"style":"q1","text":"maay sàggi sagub ku reew,"},{"style":"q1","text":"detteel puukarey ku néeg."},{"style":"q1","text":""},{"style":"v","text":"Maay def nit gëna jafee gis wurus,"},{"style":"q1","text":"ba doom aadama raw wurusu Ofir."},{"style":"q1","text":""},{"style":"v","text":"Moo tax maay gësëm asamaan,"},{"style":"q1","text":"suuf yëngoo fa mu tege"},{"style":"q1","text":"ndax sànjum Aji Sax ji"},{"style":"q1","text":"Boroom gàngoori xare yi,"},{"style":"q1","text":"keroog ba meram di tàkk."},{"style":"q1","text":""},{"style":"v","text":"Ku nekk ay fekkiy bokkam,"},{"style":"q1","text":"rawi cam réewam,"},{"style":"q1","text":"mbete kéwél gu ñuy rëbb,"},{"style":"q1","text":"mbaa xar mu amul sàmm."},{"style":"q1","text":""},{"style":"v","text":"Ku ñu ci gis, jam la,"},{"style":"q1","text":"ku ñu jàpp, saamar rey la;"},{"style":"q1","text":""},{"style":"v","text":"seeni doom, ñu moxoñe fi seen kanam,"},{"style":"q1","text":"seeni kër, ñu sëxëtoo,"},{"style":"q1","text":"seeni jabar, ñu tëdde."},{"style":"b","text":""},{"style":"q1","text":""},{"style":"v","text":"Maa ngii di xabtal fi seen kaw waa Medd,"},{"style":"q1","text":"ñi xintewoowul xaalis,"},{"style":"q1","text":"faalewuñu wurus."},{"style":"q1","text":""},{"style":"v","text":"Seeni fitt lañuy rajaxee xalelu góor,"},{"style":"q1","text":"duñu ñeewante gone,"},{"style":"q1","text":"duñu xool tuut-tànk gëti yërmande."},{"style":"b","text":""},{"style":"q1","text":""},{"style":"v","text":"Babilon nag, mooy gànjaru réew yi ko wër,"},{"style":"q1","text":"di teraanga ji Kaldeen ñiy sagoo,"},{"style":"q1","text":"waaye Yàllaa koy tas,"},{"style":"q1","text":"mu ne tasar ni \\w Sodom|Sodom ak Gomor:\\w* ak Gomor."},{"style":"q1","text":""},{"style":"v","text":"Deesatu fa dëkk,"},{"style":"q1","text":"xanaa gental ba fàww."},{"style":"q1","text":"Màngaan dootu fa samp xayma,"},{"style":"q1","text":"sàmm dootu fa gooral."},{"style":"q1","text":""},{"style":"v","text":"Ay rabi àll a fay goore,"},{"style":"q1","text":"kër ya fees aki looy,"},{"style":"q1","text":"bànjóoli dëkke fa,"},{"style":"q1","text":"bëyi àll di fa curpee."},{"style":"q1","text":""},{"style":"v","text":"Bukki mooy sabe fa tata ya,"},{"style":"q1","text":"till nangu kër yu bakkane ya."},{"style":"q1","text":"Àppu Babilon jege na, ay fanam du fi wees."}]