[{"style":"s1","text":"Bàkkaar ñag na diggante Yàllaak ñoñam"},{"style":"q1","text":""},{"style":"v","text":"Ma ne, Aji Sax ji gàttul loxo ba tëlee walloo,"},{"style":"q1","text":"noppam naqariwul ba tere koo dégg."},{"style":"q1","text":""},{"style":"v","text":"Seeni ñaawtéef a dox seen digganteek"},{"style":"q2","text":"seen Yàlla."},{"style":"q1","text":"Seeni moy a leen xañ kanamam,"},{"style":"q1","text":"ba mu tanqamlu leen."},{"style":"q1","text":""},{"style":"v","text":"Seeni loxoo taq deret,"},{"style":"q1","text":"ngeen ne ripp ci ñaawtéef,"},{"style":"q1","text":"làmmiñ di fen, di sos njekkar."},{"style":"q1","text":""},{"style":"v","text":"Du dëgg gu kenn wut cib àtte,"},{"style":"q1","text":"du dëgg gu kenn sàkku cib layoo."},{"style":"q1","text":"Ñu ngi yaakaar caaxaan, di fen,"},{"style":"q1","text":"di sos ayib, di wasin ñaawtéef."},{"style":"q1","text":""},{"style":"v","text":"Nenu ñàngóor lañuy tostan,"},{"style":"q1","text":"di ràbb lëndu jargoñ."},{"style":"q1","text":"Ku lekk ci nen yi dee,"},{"style":"q1","text":"te boo ci tojeeb nen,"},{"style":"q1","text":"saamaan fëlle ca."},{"style":"q1","text":""},{"style":"v","text":"Seeni lënd du ràbbe ba solal nit,"},{"style":"q1","text":"mbaa di sàng kenn;"},{"style":"q1","text":"seenum ràbb ñaawtéef lay jur,"},{"style":"q1","text":"seen loxo ya ko liggéey sabab fitna,"},{"style":"q1","text":""},{"style":"v","text":"seeni tànk daw wuti lu bon,"},{"style":"q1","text":"ñuy yàkkamtee tuur deretu jàmbur;"},{"style":"q1","text":"seeni xalaat di ñaawtéef,"},{"style":"q1","text":"yàquteek njaaxum féete ca seeni yoon."},{"style":"q1","text":""},{"style":"v","text":"Yoonu jàmm, xamuñu ko,"},{"style":"q1","text":"te yoon amul fa ñuy jaare,"},{"style":"q1","text":"xanaa sàkk seen yoon yu lunk"},{"style":"q1","text":"te ku fa awe doo daj jàmm."},{"style":"b","text":""},{"style":"q1","text":""},{"style":"v","text":"Lee tax yoon sore nu,"},{"style":"q1","text":"te dëgg du nu dab."},{"style":"q1","text":"Danuy yaakaar leer,"},{"style":"q1","text":"lëndëm ne jaas,"},{"style":"q1","text":"nuy séentuy ceeñeer,"},{"style":"q1","text":"tey lëndëmtuy wéy."},{"style":"q1","text":""},{"style":"v","text":"Nu ngi làmbatu ci biir tabax ni silmaxa,"},{"style":"q1","text":"di tëñëx-tëñëxi ni ku amuli gët,"},{"style":"q1","text":"di fakkastalu bëccëg ndarakàmm ni bu doon guddi,"},{"style":"q1","text":"di dëkk ak ñu wér péŋŋ te mel ni ña dee."},{"style":"q1","text":""},{"style":"v","text":"Nun ñépp a ngi xiiru ni rab wu aay,"},{"style":"q1","text":"binnee binni niy xati,"},{"style":"q1","text":"yaakaar yoon, yoon wuute,"},{"style":"q1","text":"séentu wall, wall sore."},{"style":"q1","text":""},{"style":"v","text":"Sunuy tooñ a bare fi sa kanam,"},{"style":"q1","text":"sunuy moy a nu seedeel,"},{"style":"q1","text":"sunuy tooñ a nu topp,"},{"style":"q1","text":"te xam nanu xéll sunuy ñaawtéef."},{"style":"q1","text":""},{"style":"v","text":"Noo tooñ Aji Sax ji, wor ko,"},{"style":"q1","text":"te noo dëddoo sunu Yàlla jii,"},{"style":"q1","text":"kàdduy fitna ak fippu,"},{"style":"q1","text":"ak fen yu nu mébét, nas ko,"},{"style":"q1","text":""},{"style":"v","text":"ba yoon dellu gannaaw,"},{"style":"q1","text":"àtteb yoon dànd,"},{"style":"q1","text":"dëgg fakkastaloo fa pénc ma,"},{"style":"q1","text":"njub tëë agsi."},{"style":"q1","text":""},{"style":"v","text":"Dëgg a tumurànke,"},{"style":"q1","text":"ku dëddu mbon sax, ñu ñori la,"},{"style":"q1","text":"Aji Sax ji gis ci, ñaawlu ko,"},{"style":"q1","text":"ndax yoon a amul."},{"style":"q1","text":""},{"style":"v","text":"Daa xool, gisul kenn;"},{"style":"q1","text":"mu tiisoo li ci kenn jógul,"},{"style":"q1","text":"moo tax loxoom may ko ndam,"},{"style":"q1","text":"ci àtteem la sukkandikoo."},{"style":"q1","text":""},{"style":"v","text":"Moo sol kiiraayal njub,"},{"style":"q1","text":"mbaxanawoo mucc,"},{"style":"q1","text":"solati yérey mbugale,"},{"style":"q1","text":"sàngoo malaanum xéraange."},{"style":"q1","text":""},{"style":"v","text":"Mooy delloo ku ne yool ba mu yelloo,"},{"style":"q1","text":"mbugal ay bañam, fey ay noonam,"},{"style":"q1","text":"ba delloo waa dun ya yool ba ñu yelloo."},{"style":"q1","text":""},{"style":"v","text":"Dees na ragale turu Aji Sax ji fa sowu,"},{"style":"q1","text":"ragale màggaayam ba penku."},{"style":"q1","text":"Bu noon bi agsee ni walum dex,"},{"style":"q1","text":"ngelawal Aji Sax jee koy wal, mu daw."},{"style":"q1","text":""},{"style":"v","text":"«Ab \\w jotkat|jotkat b-:\\w* ay dikkal \\w Siyoŋ|Siyoŋ:\\w*,"},{"style":"q1","text":"ba jot ñi tuub seeni bàkkaar ci askanu \\w Yanqóoba|Yanqóoba:\\w*.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"«Man nag, lii mooy sama \\w kóllëreek|kóllëre g-:\\w* ñoom:"},{"style":"q1","text":"sama xel mi tegu fi sa kaw,"},{"style":"q1","text":"ak sama kàddu yi ma yeb ci sa gémmiñ,"},{"style":"q1","text":"lenn du ci teqalikook sa gémmiñ"},{"style":"q1","text":"ak sa gémmiñu askan,"},{"style":"q1","text":"ak sa gémmiñu askanu askan, tey ak ëllëg.»"},{"style":"q1","text":"Aji Sax jee ko wax."}]