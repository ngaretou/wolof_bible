[{"style":"mt1","text":"Esayi"},{"style":"ms","text":"Mucc a ngi ci Emanuwel"},{"style":"mr","text":"(Saar 1---12)"},{"style":"s1","text":"Ubbite gi"},{"style":"p","text":""},{"style":"v","text":"Lii moo di peeñum Esayi doomu Amocc, di lu mu gis ci mbirum Yuda ak Yerusalem ci janti buuri Yuda yi ñuy wax Osiyas\\f + \\fr 1.1 \\ft Osiyas mooy Asaryaa ba tey.\\f* ak Yotam ak Axas ak Esekiyas."},{"style":"s1","text":"Aji Sax ji sikk na waa Yuda"},{"style":"q1","text":""},{"style":"v","text":"Asamaan, déglul; suuf, teewlul,"},{"style":"q1","text":"\\w Aji Sax jeey|Aji Sax j-:\\w* àddu:"},{"style":"q1","text":"«Ay gone laa yar, màggloo leen,"},{"style":"q1","text":"ñoom, ñu gàntal ma."},{"style":"q1","text":""},{"style":"v","text":"Aw yëkk xam na boroomam,"},{"style":"q1","text":"mbaam-sëf xam gàmb bi ko boroomam di xonte,"},{"style":"q1","text":"waaye Israayil xamul,"},{"style":"q1","text":"sama ñoñ ñii xàmmeewuñu.»"},{"style":"q1","text":""},{"style":"v","text":"Wóoy wii xeetu moykat,"},{"style":"q1","text":"wii askan wu diisu ñaawtéef,"},{"style":"q1","text":"mii njurum defkati mbon,"},{"style":"q1","text":"yii doomi yàqute!"},{"style":"q1","text":"Ñoo wacc Aji Sax ji,"},{"style":"q1","text":"ñoo sofental \\w Aji Sell|Aji Sell j-:\\w* ju Israayil,"},{"style":"q1","text":"dëddu ko."},{"style":"q1","text":""},{"style":"v","text":"Xanaa dungeen wéye fippu,"},{"style":"q1","text":"ñu gën leena duma,"},{"style":"q1","text":"te bopp di góomi neen,"},{"style":"q1","text":"xol jeex tàkk?"},{"style":"q1","text":""},{"style":"v","text":"Bopp ba téstën, fenn jagul."},{"style":"q1","text":"Xanaa gaañu-gaañu aki dagg-dagg rekk,"},{"style":"q1","text":"ak góom yuy nàcc,"},{"style":"q1","text":"fajeesu ko, takkeesu ko,"},{"style":"q1","text":"gajfaleesu kook ag diw."},{"style":"q1","text":""},{"style":"v","text":"Seenum réew gental,"},{"style":"q1","text":"seeni dëkk xoyomu,"},{"style":"q1","text":"seen suuf, doxandéem yi lekk fi seen kanam,"},{"style":"q1","text":"muy gent bu doxandéem tas."},{"style":"q1","text":""},{"style":"v","text":"\\w Siyoŋ|Siyoŋ:\\w*, dëkk bu taaru baa ngi wéet"},{"style":"q1","text":"ni mbaarum tóokër mbaa dalub toolu xaal."},{"style":"q1","text":"Mbete dëkk bu ñu gaw!"},{"style":"q1","text":""},{"style":"v","text":"Bu nu Aji Sax ju gàngoor yi"},{"style":"q2","text":"waccalul woon li nu deseek as néew,"},{"style":"q1","text":"ni \\w Sodom|Sodom ak Gomor:\\w*\\f + \\fr 1.9 \\ft Seetal ci \\bk Njàlbéen ga\\bk* 19.23-29.\\f* lanuy mel,"},{"style":"q1","text":"Gomor lanuy neexool."},{"style":"s1","text":"Aji Sax ji bañ na ngistal"},{"style":"q1","text":""},{"style":"v","text":"Dégluleen kàddug Aji Sax ji, yeen njiiti \\w Sodom|Sodom ak Gomor:\\w*,"},{"style":"q1","text":"teewluleen sunu yoonu Yàlla, yeen askanu Gomor."},{"style":"q1","text":""},{"style":"v","text":"«Lu may doye seen sarax yu bare?» la Aji Sax ji wax."},{"style":"q1","text":"«Damaa suur seen \\w saraxi rendi-dóomali|Sarax yi:\\w* kuuy,"},{"style":"q1","text":"suur nebbonu juru yar gi,"},{"style":"q1","text":"deretu yëkk ak xar ak sikket it, safu ma."},{"style":"q1","text":""},{"style":"v","text":"Bu ngeen dikkee, teewsi fi sama kanam,"},{"style":"q1","text":"ana ku leen sant ñu joggat-joggatee nii sama ëttu kër?"},{"style":"q1","text":""},{"style":"v","text":"Buleen fi indeeti saraxi caaxaan,"},{"style":"q2","text":"seen saraxu \\w cuuraay|cuuraay l-:\\w*, lu ma seexlu la."},{"style":"q1","text":"Terutel weer ak \\w bésub Noflaay|bésub Noflaay b-:\\w*"},{"style":"q2","text":"ak wooteb ndajee ci yem!"},{"style":"q1","text":"Duma mana dékku ndajem diine mu rax njubadi."},{"style":"q1","text":""},{"style":"v","text":"Seeni Terutel weer ak seen bési màggal"},{"style":"q2","text":"laa bañ ci sama xol;"},{"style":"q1","text":"yooyu màggal a ma diis ba àttanatuma ko."},{"style":"q1","text":""},{"style":"v","text":"Bu ngeen ma tàllaleey yoxo,"},{"style":"q1","text":"ma fuuyu."},{"style":"q1","text":"Bu ngeen doon ñaan-ñaanee it,"},{"style":"q1","text":"du maa leen di déglu:"},{"style":"q1","text":"seeni loxo, deret la taq ripp."},{"style":"q1","text":""},{"style":"v","text":"Raxasuleen ba set wecc,"},{"style":"q1","text":"jëleleen seeni jëf ju bon fi sama kanam,"},{"style":"q1","text":"te ngeen ba lu bon."},{"style":"q1","text":""},{"style":"v","text":"Jàngleen di def lu baax,"},{"style":"q1","text":"sàkku njub,"},{"style":"q1","text":"waññi ab nootkat,"},{"style":"q1","text":"àtte dëgg ab jirim,"},{"style":"q1","text":"sàmm àqu jëtun."},{"style":"b","text":""},{"style":"q1","text":""},{"style":"v","text":"«Kaayleen, nu waxtaan ba juboo,» la Aji Sax ji wax."},{"style":"q1","text":"«Li seeni bàkkaar di xonq lépp,"},{"style":"q1","text":"tàll lay weexeji."},{"style":"q1","text":"Li muy xonq curr lépp,"},{"style":"q1","text":"weex furr lay mujje."},{"style":"q1","text":""},{"style":"v","text":"Su ngeen ma nangoo déggal,"},{"style":"q1","text":"ngëneelu réew mi ngeen di xéewloo."},{"style":"q1","text":""},{"style":"v","text":"Waaye su ngeen lànkee, fippu,"},{"style":"q1","text":"saamar a leen di xéewloo.»"},{"style":"q1","text":"Aji Sax ji déy a ko wax ci gémmiñam."},{"style":"s1","text":"Mbugal mooy setal Yerusalem"},{"style":"q1","text":""},{"style":"v","text":"Ana nu biib dëkk yàqoo, mbeteb gànc,"},{"style":"q1","text":"te nekkoon dëkkub kóllëre,"},{"style":"q1","text":"yoon mate fa,"},{"style":"q1","text":"njubte lal fa panaan,"},{"style":"q1","text":"tey ñu diy bóomkat!"},{"style":"q1","text":""},{"style":"v","text":"Sa xaalis doon na raxit,"},{"style":"q1","text":"sa biiñ xormbet."},{"style":"q1","text":""},{"style":"v","text":"Seeni njiit të,"},{"style":"q1","text":"xejjoo ay sàcc,"},{"style":"q1","text":"ñoom ñépp sopp ger,"},{"style":"q1","text":"di dàq ay neexal;"},{"style":"q1","text":"ab jirim, sàmmuñu àtteem,"},{"style":"q1","text":"àqu jëtun soxalu leen."},{"style":"q1","text":""},{"style":"v","text":"Moo tax, kàddug Boroom bee,"},{"style":"q1","text":"Aji Sax ju gàngoor yi,"},{"style":"q1","text":"Jàmbaaru Israayil:"},{"style":"q1","text":"«Maay lijjanti samay bañ, ngalla ñoom!"},{"style":"q1","text":"Maay fey samay noon!"},{"style":"q1","text":""},{"style":"v","text":"Yerusalem, maa lay teg loxo,"},{"style":"q1","text":"maay seeyal sa raxit ni xeme,"},{"style":"q1","text":"ba dindi sa mbuubit mépp."},{"style":"q1","text":""},{"style":"v","text":"Maay waññi say àttekat, ñu mel na woon,"},{"style":"q1","text":"ñi lay digal it dellu mel ni bu njëkkoon."},{"style":"q1","text":"Su boobaa ñu woowe la Dëkkub Yoon"},{"style":"q1","text":"ak Dëkkub Kóllëre.»"},{"style":"q1","text":""},{"style":"v","text":"\\w Siyoŋ|Siyoŋ:\\w* dëppook yoon, mucc,"},{"style":"q1","text":"ay tuubkatam wormaal njub, raw;"},{"style":"q1","text":""},{"style":"v","text":"moykat ak bàkkaarkat yàqoondoo,"},{"style":"q1","text":"dëddukati Aji Sax ji sànkoondoo."},{"style":"q1","text":""},{"style":"v","text":"Yeenay rus moos ci garab yu mag,"},{"style":"q2","text":"yi ngeen soppoona daje, di xërëmtu."},{"style":"q1","text":"Yeenay am gàcce ci tóokër"},{"style":"q2","text":"yi ngeen taamu woona daje, di bokkaale."},{"style":"q1","text":""},{"style":"v","text":"Yeenay meli ni garab gu mag gu xob ya lax,"},{"style":"q1","text":"mbaa tóokër bu amul siitum ndox."},{"style":"q1","text":""},{"style":"v","text":"Boroom doole mel ni boob,"},{"style":"q1","text":"la mu liggéey di ferñent,"},{"style":"q1","text":"ànd ak moom ne jéppét,"},{"style":"q1","text":"te kenn du fey sawara wa."}]