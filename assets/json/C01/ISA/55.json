[{"style":"s1","text":"Aji Sax ji woote na njéggal"},{"style":"q1","text":""},{"style":"v","text":"«Éey, yeen ñi mar ñépp,"},{"style":"q1","text":"dikkleen ci ndox mi,"},{"style":"q1","text":"ba ci ku amul xaalis sax!"},{"style":"q1","text":"Dikkleen jënd pepp, lekk!"},{"style":"q1","text":"Dikkleen jënd pepp mu xaalis jëndul,"},{"style":"q1","text":"ak biiñ ak meew mu amul pey."},{"style":"q1","text":""},{"style":"v","text":"Ana lu ngeen di waññe xaalis,"},{"style":"q1","text":"di ko jënde lu dul aw ñam?"},{"style":"q1","text":"Ana lu ngeen di sonn,"},{"style":"q1","text":"di jënde lu dul reggal?"},{"style":"q1","text":"Dégluleen maa déglu, ba lekk lu leen di dundal,"},{"style":"q1","text":"di xéewloo seen ngëneelu bakkan."},{"style":"q1","text":""},{"style":"v","text":"Teewluleen te dikk fi man."},{"style":"q1","text":"Dégluleen, ba mana dund,"},{"style":"q1","text":"ma fas ak yeen \\w kóllëre|kóllëre g-:\\w* gu sax"},{"style":"q2","text":"gi ma ji Daawuda ci ngor gu wóor."},{"style":"q1","text":""},{"style":"v","text":"Ab seedee ngoog, ñeel xeet yi,"},{"style":"q1","text":"muy njiit, yilif xeet yi."},{"style":"q1","text":""},{"style":"v","text":"Ma ne, aw xeet woo xamul ngay woowi,"},{"style":"q1","text":"xeet wu la xamul ay dawsi ba ci yaw,"},{"style":"q1","text":"ngir sa Yàlla Aji Sax ji,"},{"style":"q1","text":"\\w Aji Sell|Aji Sell j-:\\w* ju Israayil,"},{"style":"q1","text":"nde moo la teral.»"},{"style":"b","text":""},{"style":"q1","text":""},{"style":"v","text":"Wërleen Aji Sax ji ci bi ngeen koy mana gis,"},{"style":"q1","text":"wooleen ko ci bi muy jege."},{"style":"q1","text":""},{"style":"v","text":"Na ku bon ba jëfinam,"},{"style":"q1","text":"kuy def lu ñaaw fomm mébétam,"},{"style":"q1","text":"te walbatiku ci Aji Sax ji sunu Yàlla,"},{"style":"q1","text":"mu yërëm ko, yaatal njéggalam."},{"style":"q1","text":""},{"style":"v","text":"«Samay xalaat déy du seeni xalaat,"},{"style":"q1","text":"te samay jëfin du seeni jëfin.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"Mu ne: «Ni asamaan tiime suuf,"},{"style":"q1","text":"ni la samay jëfin tiime seeni jëfin,"},{"style":"q1","text":"samay xalaat it tiime ko seeni xalaat."},{"style":"q1","text":""},{"style":"v","text":"Ab taw ak tawub yuur ay wàcce asamaan,"},{"style":"q1","text":"du fa dellu,"},{"style":"q1","text":"te suuxatul suuf,"},{"style":"q1","text":"saxal ko, meññal ko,"},{"style":"q1","text":"ba kuy ji, mu may la jiwu;"},{"style":"q1","text":"kuy lekk, mu may lam pepp."},{"style":"q1","text":""},{"style":"v","text":"Sama kàddu giy bawoo sama gémmiñ it, noonu la."},{"style":"q1","text":"Du délsee ag neen ci man"},{"style":"q1","text":"te deful li ma namm,"},{"style":"q1","text":"ba sottal li ma ko yebal."},{"style":"b","text":""},{"style":"q1","text":""},{"style":"v","text":"«Mbégte déy, ngeen di génne,"},{"style":"q1","text":"ñu yóbbu leen ci jàmm,"},{"style":"q1","text":"tund yu mag yeek yu ndaw yi"},{"style":"q1","text":"di leen sarxolleel,"},{"style":"q1","text":"garabi àll bi yépp tàccoondoo."},{"style":"q1","text":""},{"style":"v","text":"Garab gu dul ruus ay wuutub gajj,"},{"style":"q1","text":"garab gu dëkke naat wuutub taxas,"},{"style":"q1","text":"muy woyu Aji Sax ji,"},{"style":"q1","text":"te di firnde ju sax,"},{"style":"q1","text":"du dog mukk.»"}]