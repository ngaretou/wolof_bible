[{"style":"s1","text":"Aji Sax ji wuyu na"},{"style":"q1","text":""},{"style":"v","text":"«Maa may ay nit tont te laajuñu ma."},{"style":"q1","text":"Ñi ma seetul woon, maa leen may ñu gis ma."},{"style":"q1","text":"Maa ne leen, maa ngii, maa ngi nii!"},{"style":"q1","text":"te ñuy xeet wu dul tudd sama tur."},{"style":"q1","text":""},{"style":"v","text":"Samay loxo laa yendoo tàllal askanu fippukat,"},{"style":"q1","text":"nit ñuy doxe yoon wu baaxul,"},{"style":"q1","text":"topp seen xelum bopp."},{"style":"q1","text":""},{"style":"v","text":"Ñoo di xeet wu ma ne jàkk,"},{"style":"q1","text":"dëkke maa naqaral,"},{"style":"q1","text":"di sarxalali tuur ci biiri tool,"},{"style":"q1","text":"di leen taalal \\w cuuraay|cuuraay l-:\\w* ci kaw sarxalukaay"},{"style":"q2","text":"bu ñu tabax,"},{"style":"q1","text":""},{"style":"v","text":"di tooge diggi bàmmeel,"},{"style":"q1","text":"di fanaan béreb yu làqu;"},{"style":"q1","text":"di lekk yàppu mbaam,"},{"style":"q1","text":"seeni cin def ñam yu sobewu,"},{"style":"q1","text":""},{"style":"v","text":"te ñu naan: “Dellul gannaaw,"},{"style":"q1","text":"bul ma jege, maa la gëna \\w sell|sell:\\w*!”"},{"style":"q1","text":"Lii déy daa mel ni saxaar ci samay wakkan,"},{"style":"q1","text":"mel ni sawara su yendoo boy."},{"style":"b","text":""},{"style":"q1","text":""},{"style":"v","text":"«Ma ne dogal a ngii binde, fi sama kanam:"},{"style":"q1","text":"Duma noppi déy, maa leen di fey,"},{"style":"q1","text":"maa leen di fey ba mu mat sëkk.»"},{"style":"q1","text":""},{"style":"v","text":"Aji Sax ji nee: «Muy seeni ñaawtéef,"},{"style":"q1","text":"di seen ñaawtéefi maam"},{"style":"q1","text":"ya daan taalali tuur cuuraay ca tund yu mag ya,"},{"style":"q1","text":"di ma kókkali ca kaw tund yu ndaw ya,"},{"style":"q1","text":"lépp laa leen di fey ba mu mat sëkk,"},{"style":"q1","text":"muy seen añu jëf ja woon.»"},{"style":"b","text":""},{"style":"q1","text":""},{"style":"v","text":"Aji Sax ji dafa wax ne:"},{"style":"q1","text":"«Ni nit di gise cabbu reseñ ju fees dell,"},{"style":"q1","text":"ne: “Buleen ko yàq,"},{"style":"q1","text":"ngëneel a ngi ci,”"},{"style":"q1","text":"noonu laay def ngir sama jaam ñi,"},{"style":"q1","text":"baña boole lépp yàq."},{"style":"q1","text":""},{"style":"v","text":"Fi \\w Yanqóoba|Yanqóoba:\\w* laay soqee aw askan,"},{"style":"q1","text":"fi Yuda laa ne, fi laay jële lu séddoo samay tund."},{"style":"q1","text":"Samay tànnéef a koy séddoo,"},{"style":"q1","text":"sama jaam ñi kay a fay dëkke."},{"style":"q1","text":""},{"style":"v","text":"Joorug Saron ay dellu di parlub gàtt gi,"},{"style":"q1","text":"xuru Akor di goorukaayu nag yi,"},{"style":"q1","text":"ñeel sama ñoñ ñi may jaamu."},{"style":"b","text":""},{"style":"q1","text":""},{"style":"v","text":"«Waaye yeen ñi wacc Aji Sax ji,"},{"style":"q1","text":"yeen ñi fàtte sama tund wu sell wi,"},{"style":"q1","text":"di taajal ndab Gàdd tuur mi\\f + \\fr 65.11 \\fk Gàdd \\ft mooy tuur mi ñu jiiñ wërsëg.\\f*,"},{"style":"q1","text":"di xellil biiñu njafaan Meni tuur mi\\f + \\fr 65.11 \\fk Meni \\ft mooy tuur mi ñu jiiñ ndogal.\\f*;"},{"style":"q1","text":""},{"style":"v","text":"maa leen di dogalal saamar,"},{"style":"q1","text":"ngeen bokk sukk, ñu rendi leen,"},{"style":"q1","text":"ngir maa woote, wuyuwuleen,"},{"style":"q1","text":"ma wax, dégguleen,"},{"style":"q1","text":"xanaa di def li ma ñaawlu,"},{"style":"q1","text":"tànn li ma bëggul.»"},{"style":"b","text":""},{"style":"q1","text":""},{"style":"v","text":"Moo tax Boroom bi Aji Sax ji dafa wax ne:"},{"style":"q1","text":"«Ma ne sama jaam ñeey lekk,"},{"style":"q1","text":"yeen ngeen nekke xiif."},{"style":"q1","text":"Ma ne sama jaam ñeey naan,"},{"style":"q1","text":"yeen ngeen nekke mar."},{"style":"q1","text":"Sama jaam ñeey bànneexuji,"},{"style":"q1","text":"yeen, ngeen nekke gàcce."},{"style":"q1","text":""},{"style":"v","text":"Sama jaam ñeey sarxolleji"},{"style":"q2","text":"ndax xol bu neex,"},{"style":"q1","text":"yeen, ngeen di yuuxu ndax naqaru xol,"},{"style":"q1","text":"di jooyoo ndax xol bu jeex."},{"style":"q1","text":""},{"style":"v","text":"Seen tur wi ngeen bàyyi gannaaw"},{"style":"q2","text":"la samay tànnéef di móoloo,"},{"style":"q1","text":"naan: “Yal na la Boroom bi Aji Sax ji rey ni diw ak diw,”"},{"style":"q1","text":"waaye ñoom sama jaam ñi,"},{"style":"q1","text":"tur wu yees lees leen di woowe,"},{"style":"q1","text":""},{"style":"v","text":"ba képp ku namma barkeel fi kaw suuf,"},{"style":"q1","text":"ci Yàlla ji wax “Na-amee-nii” la koy ñaane,"},{"style":"q1","text":"te kuy giñ fi kaw suuf it,"},{"style":"q1","text":"ci Yàlla ji wax “Na-amee-nii” la koy giñe."},{"style":"q1","text":"Day fekk njàqare ya jiitu di lu ñu fàtte,"},{"style":"q1","text":"te di lu làqu saay gët."},{"style":"s1","text":"Aji Sax ji yeesal na càkkéefam"},{"style":"q1","text":""},{"style":"v","text":"«Maa ngii di sàkksi asamaan su yees"},{"style":"q1","text":"ak suuf su yees."},{"style":"q1","text":"Deesul fàttalikooti yëf ya jiitu,"},{"style":"q1","text":"xel dootu ci dem."},{"style":"q1","text":""},{"style":"v","text":"Bégleen kay,"},{"style":"q1","text":"te saxoo di bànneexoo li ma sàkk:"},{"style":"q1","text":"maa ngii di sàkk Yerusalemu mbégte,"},{"style":"q1","text":"waa dëkk ba nekke bànneex."},{"style":"q1","text":""},{"style":"v","text":"Maay bége Yerusalem,"},{"style":"q1","text":"bànneexoo sama ñoñ."},{"style":"q1","text":"Deesu fi déggati ay jooy,"},{"style":"q1","text":"mbaa coowal njàqare."},{"style":"q1","text":""},{"style":"v","text":"Deesu fi gisati"},{"style":"q1","text":"tuut-tànk bu dund fan yu néew,"},{"style":"q1","text":"mbaa mag mu dee te ay fanam matul,"},{"style":"q1","text":"ba ku am téeméeri at dee sax, di ku gàtt fan,"},{"style":"q1","text":"te ku àggul téeméer, ñu ne alku nga."},{"style":"b","text":""},{"style":"q1","text":""},{"style":"v","text":"«Ñooy tabax ay kër, dëkke,"},{"style":"q1","text":"jëmbati tóokër, lekk ca meññeef ma."},{"style":"q1","text":""},{"style":"v","text":"Duñu tabax moos, keneen dëkke;"},{"style":"q1","text":"duñu jëmbat moos, keneen xéewloo."},{"style":"q1","text":"Sama ñoñ ay tollook garab yi fan,"},{"style":"q1","text":"sama xejj yeey jagoo seenu ñaq."},{"style":"q1","text":""},{"style":"v","text":"Duñu liggéeyati mukk ci neen"},{"style":"q1","text":"te dootuñu jur luy sànku."},{"style":"q1","text":"Ñooñooy askanu ñi Aji Sax ji barkeel,"},{"style":"q1","text":"seeni doom nekk ak ñoom."},{"style":"q1","text":""},{"style":"v","text":"Su boobaa balaa ñoo woote,"},{"style":"q1","text":"man, maay wuyu;"},{"style":"q1","text":"balaa ñoo daane seen kàddu, ma nangul leen."},{"style":"q1","text":""},{"style":"v","text":"Bukki ak mboteey bokk di for,"},{"style":"q1","text":"gaynde niw nag, di forum ñax,"},{"style":"q1","text":"jaan di dunde pënd."},{"style":"q1","text":"Deesatul gaañe mbaa di lore,"},{"style":"q1","text":"fi mboolem sama kaw tund wu sell wi.»"},{"style":"q1","text":"Aji Sax jee ko wax."}]