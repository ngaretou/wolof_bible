[{"style":"s1","verse":"","text":"Cant jib na"},{"style":"q1","verse":"","text":""},{"style":"v","verse":"1","text":"Aji Sax ji, yaay sama Yàlla,"},{"style":"q1","verse":"","text":"dama lay teral, di la sant."},{"style":"q1","verse":"","text":"Yaa defi jaloore,"},{"style":"q1","verse":"","text":"muy dogal yu yàgg, wér te wóor."},{"style":"q1","verse":"","text":""},{"style":"v","verse":"2","text":"Yaa def dëkk bi jali doj,"},{"style":"q1","verse":"","text":"dëkk bii ñu dàbbali nga gental;"},{"style":"q1","verse":"","text":"taaxu doxandéem yi noppee doon péey ba fàww,"},{"style":"q1","verse":"","text":"te deesu ko tabaxaat."},{"style":"q1","verse":"","text":""},{"style":"v","verse":"3","text":"Moo tax xeet wu am doole di la màggal,"},{"style":"q1","verse":"","text":"waa péeyu xeet yu néeg di la wormaal."},{"style":"q1","verse":"","text":""},{"style":"v","verse":"4","text":"Yaa di rawtub néew-ji-doole,"},{"style":"q1","verse":"","text":"di rawtub aji ñàkk, biir njàqare,"},{"style":"q1","verse":"","text":"yaay mbaar mu ñuy yiiroo waame,"},{"style":"q1","verse":"","text":"di ker gu ñuy féexloo ci tàngoor,"},{"style":"q1","verse":"","text":"ndax merum kilifa gu néeg"},{"style":"q1","verse":"","text":"mooy waame wu ne yureet ci kaw ab tabax."},{"style":"q1","verse":"","text":""},{"style":"v","verse":"5","text":"Doxandéem yii diy noon,"},{"style":"q1","verse":"","text":"ni ngay dàqe tàngoor fi béreb bu ne sereŋ,"},{"style":"q1","verse":"","text":"ni ngay dakkale seen coowal xare."},{"style":"q1","verse":"","text":"Ni aw tàngoor di dakke ndax aw niir,"},{"style":"q1","verse":"","text":"ni la woyu ñu néeg ñi di selawe."},{"style":"s1","verse":"","text":"Bernde ñeel na xeet yépp"},{"style":"q1","verse":"","text":""},{"style":"v","verse":"6","text":"Aji Sax ji Boroom gàngoor yi,"},{"style":"q1","verse":"","text":"mooy berndeel xeet yépp fi kaw tund wii,"},{"style":"q1","verse":"","text":"bernde ju niin ak ngëneelu biiñ,"},{"style":"q1","verse":"","text":"yàpp wa duuf, yuq ga ne xéew,"},{"style":"q1","verse":"","text":"ak tànnéefu biiñ bu teey."},{"style":"q1","verse":"","text":""},{"style":"v","verse":"7","text":"Fi kaw tund wii lay tukkile càngaay"},{"style":"q2","verse":"","text":"li sàng askanoo askan,"},{"style":"q1","verse":"","text":"ak séru rabal bi ñu ràbbal xeetoo xeet."},{"style":"q1","verse":"","text":""},{"style":"v","verse":"8","text":"Mooy mëdd dee ba fàww!"},{"style":"q1","verse":"","text":"Boroom bi Aji Sax jeey fompe"},{"style":"q2","verse":"","text":"gépp kanam rongooñi boroom."},{"style":"q1","verse":"","text":"Buumi gàccey ñoñam it,"},{"style":"q1","verse":"","text":"moo koy doge fépp ci àddina."},{"style":"q1","verse":"","text":"Aji Sax ji kat wax na ko."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Bésub keroog dees na ne:"},{"style":"q1","verse":"","text":"«Sunu Yàllaa ngii nag!"},{"style":"q1","verse":"","text":"Moom mii lanu yaakaaroon"},{"style":"q1","verse":"","text":"te moo nuy wallu."},{"style":"q1","verse":"","text":"Aji Sax jii lanu yaakaaroon,"},{"style":"q1","verse":"","text":"nan bég te bànneexoo wallam.»"},{"style":"s1","verse":"","text":"Aji Sax ji tas na Mowab"},{"style":"q1","verse":"","text":""},{"style":"v","verse":"10","text":"Aji Sax ji kat teg na tund wii loxo,"},{"style":"q1","verse":"","text":"te ni ñuy dëggaatee mboobum sën ba,"},{"style":"q1","verse":"","text":"ni lees fiy dëggaatee Mowab."},{"style":"q1","verse":"","text":""},{"style":"v","verse":"11","text":"Mowab dina féqoo féqu,"},{"style":"q1","verse":"","text":"mel ni kuy jéema féey,"},{"style":"q1","verse":"","text":"waaye Aji Sax jee leen di toroxal,"},{"style":"q2","verse":"","text":"ñook seen manoore."},{"style":"q1","verse":"","text":""},{"style":"v","verse":"12","text":"Seen tata yu kawe, mu fél, màbb;"},{"style":"q1","verse":"","text":"rattax fi suuf, maasale."}]