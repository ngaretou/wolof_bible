[{"style":"s1","text":"Cant jib na"},{"style":"q1","text":""},{"style":"v","text":"Aji Sax ji, yaay sama Yàlla,"},{"style":"q1","text":"dama lay teral, di la sant."},{"style":"q1","text":"Yaa defi jaloore,"},{"style":"q1","text":"muy dogal yu yàgg, wér te wóor."},{"style":"q1","text":""},{"style":"v","text":"Yaa def dëkk bi jali doj,"},{"style":"q1","text":"dëkk bii ñu dàbbali nga gental;"},{"style":"q1","text":"taaxu doxandéem yi noppee doon péey ba fàww,"},{"style":"q1","text":"te deesu ko tabaxaat."},{"style":"q1","text":""},{"style":"v","text":"Moo tax xeet wu am doole di la màggal,"},{"style":"q1","text":"waa péeyu xeet yu néeg di la wormaal."},{"style":"q1","text":""},{"style":"v","text":"Yaa di rawtub néew-ji-doole,"},{"style":"q1","text":"di rawtub aji ñàkk, biir njàqare,"},{"style":"q1","text":"yaay mbaar mu ñuy yiiroo waame,"},{"style":"q1","text":"di ker gu ñuy féexloo ci tàngoor,"},{"style":"q1","text":"ndax merum kilifa gu néeg"},{"style":"q1","text":"mooy waame wu ne yureet ci kaw ab tabax."},{"style":"q1","text":""},{"style":"v","text":"Doxandéem yii diy noon,"},{"style":"q1","text":"ni ngay dàqe tàngoor fi béreb bu ne sereŋ,"},{"style":"q1","text":"ni ngay dakkale seen coowal xare."},{"style":"q1","text":"Ni aw tàngoor di dakke ndax aw niir,"},{"style":"q1","text":"ni la woyu ñu néeg ñi di selawe."},{"style":"s1","text":"Bernde ñeel na xeet yépp"},{"style":"q1","text":""},{"style":"v","text":"Aji Sax ji Boroom gàngoor yi,"},{"style":"q1","text":"mooy berndeel xeet yépp fi kaw tund wii,"},{"style":"q1","text":"bernde ju niin ak ngëneelu biiñ,"},{"style":"q1","text":"yàpp wa duuf, yuq ga ne xéew,"},{"style":"q1","text":"ak tànnéefu biiñ bu teey."},{"style":"q1","text":""},{"style":"v","text":"Fi kaw tund wii lay tukkile càngaay"},{"style":"q2","text":"li sàng askanoo askan,"},{"style":"q1","text":"ak séru rabal bi ñu ràbbal xeetoo xeet."},{"style":"q1","text":""},{"style":"v","text":"Mooy mëdd dee ba fàww!"},{"style":"q1","text":"Boroom bi Aji Sax jeey fompe"},{"style":"q2","text":"gépp kanam rongooñi boroom."},{"style":"q1","text":"Buumi gàccey ñoñam it,"},{"style":"q1","text":"moo koy doge fépp ci àddina."},{"style":"q1","text":"Aji Sax ji kat wax na ko."},{"style":"b","text":""},{"style":"q1","text":""},{"style":"v","text":"Bésub keroog dees na ne:"},{"style":"q1","text":"«Sunu Yàllaa ngii nag!"},{"style":"q1","text":"Moom mii lanu yaakaaroon"},{"style":"q1","text":"te moo nuy wallu."},{"style":"q1","text":"Aji Sax jii lanu yaakaaroon,"},{"style":"q1","text":"nan bég te bànneexoo wallam.»"},{"style":"s1","text":"Aji Sax ji tas na Mowab"},{"style":"q1","text":""},{"style":"v","text":"Aji Sax ji kat teg na tund wii loxo,"},{"style":"q1","text":"te ni ñuy dëggaatee mboobum sën ba,"},{"style":"q1","text":"ni lees fiy dëggaatee Mowab."},{"style":"q1","text":""},{"style":"v","text":"Mowab dina féqoo féqu,"},{"style":"q1","text":"mel ni kuy jéema féey,"},{"style":"q1","text":"waaye Aji Sax jee leen di toroxal,"},{"style":"q2","text":"ñook seen manoore."},{"style":"q1","text":""},{"style":"v","text":"Seen tata yu kawe, mu fél, màbb;"},{"style":"q1","text":"rattax fi suuf, maasale."}]