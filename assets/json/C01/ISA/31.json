[{"style":"s1","text":"Musiba ñeel na ku yaakaar Misra"},{"style":"q1","text":""},{"style":"v","text":"Wóoy ngalla ña wàcci Misra, di wuti wall,"},{"style":"q1","text":"di sukkandikoo ay fas,"},{"style":"q1","text":"tey yaakaari watiir ndax bare ga,"},{"style":"q1","text":"aki gawar ndax lim bu takku ba,"},{"style":"q1","text":"te xooluñu ci \\w Aji Sell|Aji Sell j-:\\w* ju Israayil,"},{"style":"q1","text":"wutuñu kooku di Aji Sax ji."},{"style":"q1","text":""},{"style":"v","text":"Moona moom it xareñ na,"},{"style":"q1","text":"mane na safaan,"},{"style":"q1","text":"te du fommi digeem."},{"style":"q1","text":"Kuy def lu bon, mu dal ci waa këram;"},{"style":"q1","text":"kuy def lu ñaaw, mu song ay wallam."},{"style":"q1","text":""},{"style":"v","text":"Waa Misra, niti neen, duñu Yàlla;"},{"style":"q1","text":"seeni fas it, suuxu neen, duñu leneen."},{"style":"q1","text":"Aji Sax jeey xàcc loxoom,"},{"style":"q1","text":"kiy walloo mooy tërëf,"},{"style":"q1","text":"ki ñuy wallu daanu,"},{"style":"q1","text":"ñoom ñépp bokk sànku."},{"style":"q1","text":""},{"style":"v","text":"Aji Sax ji déy da maa wax ne ma:"},{"style":"q1","text":"«Gaynde gu mag ak gu ndaw, bu jàppee bay xiiru,"},{"style":"q1","text":"boo ko wooloon gàngooru sàmm it,"},{"style":"q1","text":"duñu soowaloo ba xëbal ko,"},{"style":"q1","text":"duñu ŋalŋali ba mu dellu gannaaw."},{"style":"q1","text":"Noonu la Aji Sax ji Boroom gàngoor yiy wàcce,"},{"style":"q1","text":"xaresi fi kaw tundu \\w Siyoŋ|Siyoŋ:\\w*, tund woowa.»"},{"style":"q1","text":""},{"style":"v","text":"Ni picc di daayaarloo, aar am tàggam,"},{"style":"q1","text":"ni la Aji Sax ji Boroom gàngoor yiy yiire Yerusalem."},{"style":"q1","text":"Mooy aar, di xettali,"},{"style":"q1","text":"mooy musal, di yiwi."},{"style":"p","text":""},{"style":"v","text":"Éy bokki Israayil, fippu ngeen Aji Sax ji ba sës, waaye walbatikuleen!"},{"style":"v","text":"Bésub keroog ku ne sànni yàllantuy xaalisam, ak yàllantuy wurusam yi mu sàkke woon loxoy bàkkaaram."},{"style":"q1","text":""},{"style":"v","text":"«Asiri nag day daanu,"},{"style":"q1","text":"te saamaru nit du ko daaneel,"},{"style":"q1","text":"saamar bu doom aadama moomul a koy alag,"},{"style":"q1","text":"mu daw, won saamar gannaaw,"},{"style":"q1","text":"ay gone yu góoram dugg liggéeyu sañul-bañ."},{"style":"q1","text":""},{"style":"v","text":"Ñi ñu yaakaar dañuy tiit, ne wëqét,"},{"style":"q1","text":"seeni kilifa jàq, ba daw wacc raaya ba.»"},{"style":"q1","text":"Kàddug Aji Sax jee,"},{"style":"q1","text":"Boroom sawara wi ci Siyoŋ,"},{"style":"q1","text":"Boroom taal bi ci Yerusalem!"}]