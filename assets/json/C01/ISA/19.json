[{"style":"s1","text":"Ab yéeneb waxyu ñeel na Misra"},{"style":"m","text":""},{"style":"v","text":"Yéene bii ñeel na Misra:"},{"style":"q1","text":"Aji Sax jaa ngii war niir wu gaaw,"},{"style":"q1","text":"jëm réewum Misra."},{"style":"q1","text":"Yàllantuy Misra yég ko, di lox,"},{"style":"q1","text":"fitu waa Misra rëcc."},{"style":"q1","text":""},{"style":"v","text":"Maay xiir Misra ci kaw Misra,"},{"style":"q1","text":"kii song mbokkam, kii song xaritam,"},{"style":"q1","text":"ab dëkk jógal ab dëkk, diiwaan jógal diiwaan."},{"style":"q1","text":""},{"style":"v","text":"Waa Misra jànnaxe,"},{"style":"q1","text":"ma dëpp seen pexe."},{"style":"q1","text":"Ñu seeti yàllantu yeek njuuma yi,"},{"style":"q1","text":"ak boroom rawaan yi ak ñi gisaane nit ñu dee."},{"style":"q1","text":""},{"style":"v","text":"Maay teg Misra ci loxol sang bu néeg,"},{"style":"q1","text":"buur bu dëgër xol jiite ko."},{"style":"q1","text":"Kàddug Boroom bee, Aji Sax ji ci gàngoor yi."},{"style":"b","text":""},{"style":"q1","text":""},{"style":"v","text":"Ndoxum Niil ma day fer;"},{"style":"q1","text":"dex gaay ŋiis, wow koŋŋ,"},{"style":"q1","text":""},{"style":"v","text":"solom ya xasaw,"},{"style":"q1","text":"wali Misra diib ba far ŋiis,"},{"style":"q1","text":"barax ak lu mu xeetool lax,"},{"style":"q1","text":""},{"style":"v","text":"gàncax ga leru dexu Niil"},{"style":"q1","text":"ak ga saxe fa dex ga dabe géej,"},{"style":"q1","text":"ak lu ñu jiwoon ca wet ga,"},{"style":"q1","text":"lépp ay wow, naaw, ba jeex."},{"style":"q1","text":""},{"style":"v","text":"Nappkat di jàmbat,"},{"style":"q1","text":"kuy sànnib oos dexu Niil di jooy,"},{"style":"q1","text":"kuy mbaal waaru,"},{"style":"q1","text":""},{"style":"v","text":"kuy liggéey lẽe am mbetteel,"},{"style":"q1","text":"kuy jàrt aka ràbb poqe jommi."},{"style":"q1","text":""},{"style":"v","text":"Ñi yor réew mi dañuy sëngéem,"},{"style":"q1","text":"kuy liggéey di feyu am naqaru xol."},{"style":"b","text":""},{"style":"q1","text":""},{"style":"v","text":"Kàngam ya fa Cowan\\f + \\fr 19.11 \\fk Cowan \\ft ak \\fk Memfis, \\ft ay dëkki Misra lañu. Seetal it ci aaya 13 (19.13).\\f* dañuy teqalikook seen sago,"},{"style":"q1","text":"ñu ñaw ñiy xelal Firawna digle ag ndof."},{"style":"q1","text":"Ma ne: «Yeen boroom xalaat yi, nu ngeen mana waxe Firawna naan:"},{"style":"q1","text":"“Nun ay boroom xel lanu,"},{"style":"q1","text":"sosoo ca buur ya woon”?»"},{"style":"q1","text":""},{"style":"v","text":"Firawnaa, ana say boroom xel?"},{"style":"q1","text":"Nañ la waxal boog, ba xamle"},{"style":"q1","text":"li Aji Sax ji Boroom gàngoor yi naral Misra."},{"style":"q1","text":""},{"style":"v","text":"Kàngami Cowan a ngi def yëfi dof,"},{"style":"q1","text":"kàngam ya fa Memfis, ñu nax leen,"},{"style":"q1","text":"te njiiti giiri Misra lajjal seen waa réew."},{"style":"q1","text":""},{"style":"v","text":"Aji Sax jee miirloo Misra,"},{"style":"q1","text":"gëlëmal ko ci lépp lu muy def,"},{"style":"q1","text":"ni màndikat buy jang ba tarxiis cim waccoom."},{"style":"q1","text":""},{"style":"v","text":"Du lenn lu kenn manatee defal Misra,"},{"style":"q1","text":"bopp akub geen du ci am pexe,"},{"style":"q1","text":"te bantub tiir ak barax a ci yem."},{"style":"s1","text":"Lu jëm ci muju Misra"},{"style":"q1","text":""},{"style":"v","text":"Su bés baa waa Misra mel niy jigéen,"},{"style":"q1","text":"di lox ndax tiit loxo bi jóg,"},{"style":"q1","text":"te Aji Sax ji Boroom gàngoor yi xàcc ko jëme ci moom."},{"style":"q1","text":""},{"style":"v","text":"Yuday doon tiitaangey waa Misra,"},{"style":"q1","text":"ba ku ñu ci tudd Yuda, nga tiit,"},{"style":"q1","text":"ngir la leen Aji Sax ji Boroom gàngoor yi naral."},{"style":"q1","text":""},{"style":"v","text":"Su keroogee mu am juróomi dëkki réewum Misra"},{"style":"q2","text":"yu nit ñay waxe làmmiñu ebrë,"},{"style":"q1","text":"di fa giñe Aji Sax ji Boroom gàngoor yi,"},{"style":"q1","text":"benn dëkk ba lañuy woowe Ir Ayeres,"},{"style":"q2","text":"dëkkub yàqute."},{"style":"q1","text":""},{"style":"v","text":"Bésub keroog ab \\w sarxalukaay|sarxalukaay b-:\\w* ñeel Aji Sax ji,"},{"style":"q1","text":"fa digg réewum Misra,"},{"style":"q1","text":"aw doji xàmmikaay it ñeel Aji Sax ji fa kemu réew ma,"},{"style":"q1","text":""},{"style":"v","text":"loolu di firnde, ñeel Aji Sax ji Boroom gàngoor yi,"},{"style":"q1","text":"di lu ko seedeel fa biir réewum Misra."},{"style":"q1","text":"Bu ñu leen sonalee ba ñu woo Aji Sax ji,"},{"style":"q1","text":"mu yónnee leen ku leen wallu,"},{"style":"q1","text":"taxawu leen ba xettali leen."},{"style":"q1","text":""},{"style":"v","text":"Bésub keroog Aji Sax ji ci boppam mooy xamal Misra mooy kan,"},{"style":"q1","text":"ba waa Misra xam Aji Sax ji,"},{"style":"q1","text":"di jaamoo Aji Sax ji saraxi gàtt ak \\w saraxi pepp|Sarax yi:\\w*,"},{"style":"q1","text":"digook moom tey wàccook seeni dige."},{"style":"q1","text":""},{"style":"v","text":"Aji Sax jeey duma Misra"},{"style":"q1","text":"duma yu ànd akum paj,"},{"style":"q1","text":"ñu walbatiku ci Aji Sax ji,"},{"style":"q1","text":"mu nangul leen, faj leen."},{"style":"q1","text":""},{"style":"v","text":"Su keroogee mbedd bawoo Misra ba Asiri,"},{"style":"q1","text":"waa Asiri di dikk ba Misra,"},{"style":"q1","text":"waa Misra di dem ba Asiri"},{"style":"q1","text":"te Misra di jaamoondook Asiri."},{"style":"q1","text":""},{"style":"v","text":"Bésub keroog Israayil ñetteel Misraak Asiri,"},{"style":"q1","text":"di barke fi digg àddina."},{"style":"q1","text":""},{"style":"v","text":"Aji Sax ji barkeel leen, ne:"},{"style":"q1","text":"«Barke ñeel na Misra, sama ñoñ,"},{"style":"q1","text":"ak Asiri mi ma sàkke samay loxo,"},{"style":"q1","text":"ak Israayil sama séddoo.»"}]