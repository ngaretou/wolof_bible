[{"style":"s1","text":"Yii yàlla bootu, jii Yàlla di boote"},{"style":"q1","text":""},{"style":"v","text":"Tuur ma ñu naa Bel toqi na,"},{"style":"q1","text":"tuur ma ñu naa Nebo sukk,"},{"style":"q1","text":"mala ya féetewoo seeni jëmm,"},{"style":"q1","text":"ñoom lees daan gàddu\\f + \\fr 46.1 \\ft Waa Babilon a doon gàddu seeni tuur, gannaaw ba leen Buur Sirus songee.\\f*, tey jur gi jagoo,"},{"style":"q1","text":"di leen sëf ba loof."},{"style":"q1","text":""},{"style":"v","text":"Tuur yaa ngay sukk, bokk toqi;"},{"style":"q1","text":"manuñoo wallu seen jëmm ya,"},{"style":"q1","text":"xanaa doxal seen bopp, dugg cig njaam."},{"style":"q1","text":""},{"style":"v","text":"Aji Sax ji nee na: «Dégluleen yeen waa kër \\w Yanqóoba|Yanqóoba:\\w*,"},{"style":"q1","text":"yeen ndesu kër Israayil gépp,"},{"style":"q1","text":"yeen ñi ma dale yor ba ngeen juddoo,"},{"style":"q1","text":"di leen fab ba ngeen génnee seen biiru ndey."},{"style":"q1","text":""},{"style":"v","text":"Ba ba ngeen di magal, man la,"},{"style":"q1","text":"ba keroog ngeen di bijjaaw, maa leen di boot."},{"style":"q1","text":"Maa sàkk, maay yor,"},{"style":"q1","text":"maay boot, xettali!"},{"style":"b","text":""},{"style":"q1","text":""},{"style":"v","text":"«Ana ku ngeen may niruleel,"},{"style":"q1","text":"di ma nàttableeka méngaleek moom,"},{"style":"q1","text":"ba ñu niroo lenn?"},{"style":"q1","text":""},{"style":"v","text":"Ñii déy a yullee wurus ci mbuus,"},{"style":"q1","text":"sàkk xaalis, natt diisaay ba,"},{"style":"q1","text":"fey tëgg bu leen ci tëggal am tuur"},{"style":"q2","text":"mu ñuy sukkal aka sujjóotal,"},{"style":"q1","text":""},{"style":"v","text":"yékkati teg ci mbagg,"},{"style":"q1","text":"yóbbu, teg béreb, mu des fa;"},{"style":"q1","text":"du jóge fa mu tege,"},{"style":"q1","text":"ku ko woo wall it, du wuyu,"},{"style":"q1","text":"ba jot ko ci njàqare."},{"style":"q1","text":""},{"style":"v","text":"Fàttalikuleen lii te dëgërluwaat!"},{"style":"q1","text":"Yeen bàkkaarkat yi, defleen lii ci seen xel."},{"style":"q1","text":""},{"style":"v","text":"Fàttalikuleen cosaan la woon."},{"style":"q1","text":"Man mii maay Yàlla, du keneen."},{"style":"q1","text":"Amul Yàlla ju mel ni man!"},{"style":"q1","text":""},{"style":"v","text":"Maay yégle muj ca ndoorte la,"},{"style":"q1","text":"ak jëf ju amagul, lu jiitu bu yàgg."},{"style":"q1","text":"Maa naa sama mébét a ngii, day am,"},{"style":"q1","text":"sama bépp nammeel sotti."},{"style":"q1","text":""},{"style":"v","text":"Maay woowe jaxaay penku,"},{"style":"q1","text":"woowe réew mu sore, kuy sottal sama mébét."},{"style":"q1","text":"Maay àddu, amal;"},{"style":"q1","text":"maay nas, sottal."},{"style":"b","text":""},{"style":"q1","text":""},{"style":"v","text":"«Dégluleen maa, yeen dëgër bopp yi!"},{"style":"q1","text":"Yeenaka dëddu njub!"},{"style":"q1","text":""},{"style":"v","text":"Maa jegeñal sama àtte, soreetul;"},{"style":"q1","text":"sama wall a ngii, yàggatul."},{"style":"q1","text":"Maay maye wall fi \\w Siyoŋ|Siyoŋ:\\w* gii,"},{"style":"q1","text":"ba Israayil gii di sama gànjar.»"}]