[{"style":"s1","text":"Jotkatub Israayil kenn la"},{"style":"q1","text":""},{"style":"v","text":"Léegi nag yaw \\w Yanqóoba|Yanqóoba:\\w*,"},{"style":"q1","text":"yaw Israayil mii,"},{"style":"q1","text":"Aji Sax ji la sàkk tabax la, dafa wax ne:"},{"style":"q1","text":"«Bul tiit, jot naa la."},{"style":"q1","text":"Dama laa woo ci sa tur."},{"style":"q1","text":"Maa la séddoo."},{"style":"q1","text":""},{"style":"v","text":"Booy xuus cim ndox,"},{"style":"q1","text":"maa ngi ànd ak yaw;"},{"style":"q1","text":"ag dex du la mëdd."},{"style":"q1","text":"Booy dox cib taal, doo lakk,"},{"style":"q1","text":"sawara du la xoyom."},{"style":"q1","text":""},{"style":"v","text":"Man Aji Sax ji, maay sa Yàlla;"},{"style":"q1","text":"man \\w Aji Sell|Aji Sell j-:\\w* ju Israayil,"},{"style":"q1","text":"maa lay musal."},{"style":"q1","text":"Maa joxe Misra, feye la;"},{"style":"q1","text":"ak \\w Kuus|Kuus:\\w* ak Saba, ma weccikoo la."},{"style":"q1","text":""},{"style":"v","text":"Fonk la, teral la ak sopp la,"},{"style":"q1","text":"moo tax ma joxey nit, weccikoo la;"},{"style":"q1","text":"ay askan dee, wuutu sa bakkan."},{"style":"q1","text":""},{"style":"v","text":"Bul tiit, yaw laa àndal,"},{"style":"q1","text":"maay jële saw askan penku,"},{"style":"q1","text":"dajalee leen sowub jant."},{"style":"q1","text":""},{"style":"v","text":"Maa naa bëj-gànnaar: “Bàyyi leen!”"},{"style":"q1","text":"ne bëj-saalum: “Bu leen téye!”"},{"style":"q1","text":"Jëleel sama doom yu góor fu sore, delloosi,"},{"style":"q1","text":"te jëleji sama doom yu jigéen fa cati àddina."},{"style":"q1","text":""},{"style":"v","text":"Delloosil képp ku ñu ma tudde,"},{"style":"q1","text":"te ma sàkk leen ngir ñu màggal ma,"},{"style":"q1","text":"tabax leen, sottal leen.»"},{"style":"q1","text":""},{"style":"v","text":"Indileen ñii diy silmaxa te ami gët;"},{"style":"q1","text":"tëx te ami nopp."},{"style":"q1","text":""},{"style":"v","text":"Na xeet yépp daje,"},{"style":"q1","text":"askan yépp teewandoo."},{"style":"q1","text":"Ana ku nu ci yégaloon lii xew,"},{"style":"q1","text":"mbaa mu xamal nu la wees?"},{"style":"q1","text":"Na seen seede teew, dëggal leen;"},{"style":"q1","text":"ba ñu dégg leen, ne noonu la."},{"style":"q1","text":""},{"style":"v","text":"«Yeen sama ñoñ, yeenay samay seede.»"},{"style":"q1","text":"Kàddug Aji Sax jee."},{"style":"q1","text":"«Yeenay sama jaam bi ma tànn,"},{"style":"q1","text":"ngir ngeen xam, ba gëm ma,"},{"style":"q1","text":"ba ràññee ne maay moom."},{"style":"q1","text":"Sàkkeesul yàlla ju ma jiitu,"},{"style":"q1","text":"mbaa ju may wuutuji."},{"style":"q1","text":""},{"style":"v","text":"Aji Sax ji, mennum man a;"},{"style":"q1","text":"amul jotkat bu ma moy."},{"style":"q1","text":""},{"style":"v","text":"Maay dogal texe, sottal ko, biral ko,"},{"style":"q1","text":"ba tuuru doxandéem nekkagul seen biir."},{"style":"q1","text":"Yeen nag, yeenay samay seede.»"},{"style":"q1","text":"Kàddug Aji Sax jee."},{"style":"q1","text":"«Man maay Yàlla,"},{"style":"q1","text":""},{"style":"v","text":"maa masa doon kenn ki,"},{"style":"q1","text":"te sama loxo, maneesu cee musle."},{"style":"q1","text":"Su ma defee, kuy dindi?»"},{"style":"b","text":""},{"style":"q1","text":""},{"style":"v","text":"Aji Sax jiy seen \\w jotkat|jotkat b-:\\w*,"},{"style":"q1","text":"Aji Sell ju Israayil dafa wax ne:"},{"style":"q1","text":"«Yeena tax ma yebal ku songsi Babilon,"},{"style":"q1","text":"ba dàjji lu fay tëjukaay,"},{"style":"q1","text":"ba xaxalooy Kaldeen ñooñu diy jooyoo\\f + \\fr 43.14 \\ft Li ñu wax fii ci làkku ebrë am na werante.\\f*."},{"style":"q1","text":""},{"style":"v","text":"Maay Aji Sax ji, seen Ku sell ki;"},{"style":"q1","text":"maa sàkk Israayil, di seen buur.»"},{"style":"b","text":""},{"style":"q1","text":""},{"style":"v","text":"Aji Sax ji dafa wax,"},{"style":"q1","text":"moom mi sàkk yoon biir géej,"},{"style":"q1","text":"rëddu xàll, digg mbeex mu ne xéew;"},{"style":"q1","text":""},{"style":"v","text":"xabtal watiiri xare aki fas,"},{"style":"q1","text":"ak gàngooru ñeyi xare,"},{"style":"q1","text":"ñu bokk tëdd, jógatuñu,"},{"style":"q1","text":"xanaa fey kamaj nib làmp."},{"style":"q1","text":""},{"style":"v","text":"Mu ne: «Buleen geesu la woon,"},{"style":"q1","text":"buleen seet ca la wees."},{"style":"q1","text":""},{"style":"v","text":"Maa ngii di def lu yees,"},{"style":"q1","text":"te mu ngii di feeñ xaat!"},{"style":"q1","text":"Ràññeewuleen koo?"},{"style":"q1","text":"Biir màndiŋ mi kay laay xàllu yoon;"},{"style":"q1","text":"fa ne sereŋ, ma walal ay dex;"},{"style":"q1","text":""},{"style":"v","text":"ndundati àll bi di ma sàbbaal,"},{"style":"q2","text":"ñook njabootug bànjóoli,"},{"style":"q1","text":"nde maa mayem ndox fi màndiŋ mi,"},{"style":"q1","text":"dex ya wale fu noon sereŋ,"},{"style":"q1","text":"ma nàndale sama ñoñ, sama tànnéef,"},{"style":"q1","text":""},{"style":"v","text":"xeet wii ma bindal sama bopp,"},{"style":"q1","text":"te ñooy siiwal sama woy."},{"style":"b","text":""},{"style":"q1","text":""},{"style":"v","text":"«Moona Yanqóoba, woowuloo ma,"},{"style":"q1","text":"yaw Israayil laa ne, sàppi naa la."},{"style":"q1","text":""},{"style":"v","text":"Du xar mu ndaw moo ma defal \\w saraxu rendi-dóomal|Sarax yi:\\w*,"},{"style":"q1","text":"mbaa sarax yoo ma terale,"},{"style":"q1","text":"te du sarax su ma la teg it,"},{"style":"q1","text":"mbaa saraxu \\w cuuraay|cuuraay l-:\\w* bu ma la sonale."},{"style":"q1","text":""},{"style":"v","text":"Du xaalis boo ma jëndale barax bu xeeñ,"},{"style":"q1","text":"du nebbonu sarax boo ma reggale."},{"style":"q1","text":"Xanaa lakkal maak say bàkkaar,"},{"style":"q1","text":"sonal maak say ñaawtéef."},{"style":"q1","text":""},{"style":"v","text":"Mennum man mii maay far say moy ngir man,"},{"style":"q1","text":"ba dootuma fàttaliku bàkkaar."},{"style":"q1","text":""},{"style":"v","text":"Fàttali ma saw lay, nu bokk layoo;"},{"style":"q1","text":"waxal boog yaw, ndax nga yey!"},{"style":"q1","text":""},{"style":"v","text":"Sa maam a njëkka bàkkaar,"},{"style":"q1","text":"ñi lay teewal teg ca gàntal ma,"},{"style":"q1","text":""},{"style":"v","text":"ba tax ma sobeel kilifay kër gu sell gi,"},{"style":"q1","text":"sànk Yanqóoba,"},{"style":"q1","text":"wacce Israayil ŋàññi noon."}]