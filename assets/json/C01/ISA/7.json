[{"style":"s1","text":"Yaakaar Yàlla war na Buur Axas"},{"style":"p","text":""},{"style":"v","text":"Janti buurub Yuda, Axas doomu Yotam miy doomu Osiyas, Reccin buurub Siri moo dal ci kaw Yerusalem, ànd ak buurub Israayil, Peka doomu Remalya. Waaye manalu leen dara."},{"style":"v","text":"Ba ñu yégalee Buur Axas sëtub Daawuda ak waa këram, ne ko waa Siri, Efrayim\\f + \\fr 7.2 \\ft Efrayim moo gëna yaatu ci fukki giir ya féete woon réewum Israayil ga ca bëj-gànnaar, te moo taxawe taxawaayu Israayil.\\f* lañu lëngool, mbir ma yëngal na Buur Axas ak waa réew ma, ba mel ni garabi gott bu ngelaw li gësëm."},{"style":"v","text":"Aji Sax ji wax Esayi ne ko: «Génnal, dajeek Axas, yaak sa doom Seyar Yasub, ma nga ca catal solomu mbànd ma féete kaw, ca yoonu toolu fóotkat ya."},{"style":"v","text":"Nga wax ko ne ko:"},{"style":"q1","text":"“Defal ndànk te ne cell."},{"style":"q1","text":"Bul tiit, bul xàddi"},{"style":"q1","text":"ndax merum Reccin ak Siri,"},{"style":"q1","text":"ak doomu Remalya ji."},{"style":"q1","text":"Duñu dara lu moy ñaari gil yuy saxaar!"},{"style":"q1","text":""},{"style":"v","text":"Waa Siri ñoo ànd ak Efrayim ak doomu Remalya,"},{"style":"q1","text":"di la fexeel naan:"},{"style":"q1","text":""},{"style":"v","text":"‘Nan songi Yuda,"},{"style":"q1","text":"tiital leen, nangu ko,"},{"style":"q1","text":"fal fa doomu Tabeel buur.’"},{"style":"q1","text":""},{"style":"v","text":"Waaye Boroom bi Aji Sax ji dafa wax ne:"},{"style":"q1","text":"‘Loolu du sotti, du am."},{"style":"q1","text":""},{"style":"v","text":"Damaas a yilif Siri,"},{"style":"q1","text":"te Reccin yiliful lu moy Damaas."},{"style":"q1","text":"Fii ak juróom benn fukki at ak juróom"},{"style":"q1","text":"Efrayim tas, ba xeet wa réer."},{"style":"q1","text":""},{"style":"v","text":"Samaree yilif Efrayim,"},{"style":"q1","text":"te doomu Remalya ji yiliful lu moy Samari."},{"style":"q1","text":"Dungeen mana saxoo dëgër nag,"},{"style":"q1","text":"ndare ngeen sax ci Aji Sax ji.’ ”»"},{"style":"s1","text":"Juddub Emanuwel firnde la"},{"style":"p","text":""},{"style":"v","text":"Aji Sax ji teg ca ne Axas:"},{"style":"v","text":"«Ñaanal sa Yàlla Aji Sax ji firnde. Ñaan ko ko, ak fu mu mana bawoo, fa suuf-a-suuf, mbaa fa kaw-a-kaw.»"},{"style":"v","text":"Axas ne: «Duma ko ñaan, ndax duma nattu Aji Sax ji.»"},{"style":"v","text":"Esayi nag ne:"},{"style":"q1","text":"«Yeen waa kër Daawuda, dégluleen!"},{"style":"q1","text":"Tàyyiloo ngeen nit,"},{"style":"q1","text":"di tàyyiloo sama Yàlla itam."},{"style":"q1","text":""},{"style":"v","text":"Kon nag Boroom bi ci boppam moo leen di jox firnde:"},{"style":"q1","text":"janq bi mooy ëmb, jur doom ju góor,"},{"style":"q1","text":"tudde ko Emanuwel (muy firi Yàllaa ngi ak nun)."},{"style":"q1","text":""},{"style":"v","text":"Soow ak lem lay lekk,"},{"style":"q1","text":"ba keroog muy mana tànn lu baax,"},{"style":"q1","text":"bàyyi lu bon."},{"style":"q1","text":""},{"style":"v","text":"Bala xale bee ràññee lu baax ak lu bon,"},{"style":"q1","text":"dees na gental réew mii nga ragal seen ñaari buur."},{"style":"q1","text":""},{"style":"v","text":"Aji Sax jee lay dikke,"},{"style":"q1","text":"yaak saw xeet ak sa waa kër baay,"},{"style":"q1","text":"ay bés yu tar yu masula am,"},{"style":"q1","text":"ba Efrayim dëddoo Yuda ba tey,"},{"style":"q1","text":"te buurub Asiri la koy sababe.»"},{"style":"q1","text":""},{"style":"v","text":"Bésub keroog Aji Sax ji ootal weñ"},{"style":"q2","text":"ya fa catal wali ndoxi Misra,"},{"style":"q1","text":"ak yamb ya fa réewum Asiri,"},{"style":"q1","text":""},{"style":"v","text":"ñu dikk, bokk tàggesi mbartali xunt yi,"},{"style":"q1","text":"ba ci xar-xari doj yi,"},{"style":"q1","text":"ak gajjoo gajj, ak déegoo déeg."},{"style":"q1","text":""},{"style":"v","text":"Bésub keroog saatu la Boroom biy wate,"},{"style":"q1","text":"te saatu sa moo di buurub Asiri,"},{"style":"q1","text":"mu àbbe ko ca wàllaa dex,"},{"style":"q1","text":"wat la nel,"},{"style":"q1","text":"wat say yeel,"},{"style":"q1","text":"xuuf sab sikkim."},{"style":"q1","text":""},{"style":"v","text":"Bésub keroog nit du fa dundle"},{"style":"q2","text":"lu dul wenn nag ak ñaari gàtt,"},{"style":"q1","text":""},{"style":"v","text":"meew ne gàññ, ndax nit ñu néew,"},{"style":"q1","text":"di dunde am soow,"},{"style":"q1","text":"nde soow ak lem la képp ku des ci réew ma di dundeji."},{"style":"q1","text":""},{"style":"v","text":"Fu junniy reseñ taxaw tey,"},{"style":"q1","text":"di jar junniy dogi xaalisu lëmm,"},{"style":"q1","text":"bésub keroog ay dég aki dagg nangu ko."},{"style":"q1","text":""},{"style":"v","text":"Xala aku fitt lees fay deme,"},{"style":"q1","text":"ndaxi dég aki dagg yu fees réew mi."},{"style":"q1","text":""},{"style":"v","text":"Mépp mbartal mu ñu daan gàbb,"},{"style":"q1","text":"deesu fa demati,"},{"style":"q1","text":"ndax ragali dég aki dagg,"},{"style":"q1","text":"aw nag a cay fore,"},{"style":"q1","text":"am xar curpee ca."}]