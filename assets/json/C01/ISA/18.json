[{"style":"s1","verse":"","text":"Ab yéeneb waxyu ñeel na réewum Kuus"},{"style":"q1","verse":"","text":""},{"style":"v","verse":"1","text":"Wóoy ngalla réew ma gunóor yay riire,"},{"style":"q1","verse":"","text":"ca tàkkal dexi réewum \\w Kuus|Kuus:\\w*."},{"style":"q1","verse":"","text":""},{"style":"v","verse":"2","text":"Yeen ñiy yónni biir géej, ay ndaw,"},{"style":"q1","verse":"","text":"ci gaali barax yu war mbeex mi;"},{"style":"q1","verse":"","text":"yeen ndaw yu gaaw yi, demleen,"},{"style":"q1","verse":"","text":"fekki xeet wu siggi, rattax yaram,"},{"style":"q1","verse":"","text":"askan wu ñu ragale fu jegeek fu sore,"},{"style":"q1","verse":"","text":"xeet wu am doole, di falaxee,"},{"style":"q1","verse":"","text":"te seenum réew defi wal."},{"style":"b","verse":"","text":""},{"style":"q1","verse":"","text":""},{"style":"v","verse":"3","text":"Yeen waa àddina wërngal këpp,"},{"style":"q1","verse":"","text":"yeen ñi dëkke suuf si,"},{"style":"q1","verse":"","text":"séentuleen raaya ba sampe fa tund ya,"},{"style":"q1","verse":"","text":"dégluleen bufta ba ñuy wali."},{"style":"q1","verse":"","text":""},{"style":"v","verse":"4","text":"Aji Sax ji kat da maa wax ne:"},{"style":"q1","verse":"","text":"«Maa ngi fi ma tollu di xool, ne tekk,"},{"style":"q1","verse":"","text":"ni tàngooru jant bu ne ràññ,"},{"style":"q1","verse":"","text":"mbaa lay bu defu niir ci tàngooru ngóob.»"},{"style":"q1","verse":"","text":""},{"style":"v","verse":"5","text":"Bala ngóob di jot, te fekk lépp tóor,"},{"style":"q1","verse":"","text":"ba tóor-tóor def reseñ ju xaay,"},{"style":"q1","verse":"","text":"mu jël ab sàrt, dog car yu ndaw yi,"},{"style":"q1","verse":"","text":"tenqi car yu mag ya, sànni;"},{"style":"q1","verse":"","text":""},{"style":"v","verse":"6","text":"ñu boole waccal njanaawi tund ya"},{"style":"q1","verse":"","text":"ak rabi àll yi,"},{"style":"q1","verse":"","text":"tan yi nawetoo ko,"},{"style":"q1","verse":"","text":"rabi àll yépp nooroo ko."},{"style":"q1","verse":"","text":""},{"style":"v","verse":"7","text":"Su boobaa ñu indil Aji Sax ji Boroom gàngoor yi,"},{"style":"q2","verse":"","text":"galag bu bawoo ci xeet wu siggi, rattax yaram,"},{"style":"q1","verse":"","text":"askan wu ñu ragale fu jegeek fu sore,"},{"style":"q1","verse":"","text":"xeet wu am doole, di falaxee,"},{"style":"q1","verse":"","text":"te seenum réew defi wal,"},{"style":"q1","verse":"","text":"galag ba agsi ba tundu \\w Siyoŋ|Siyoŋ:\\w*,"},{"style":"q1","verse":"","text":"fa Aji Sax ji Boroom gàngoori xare yi dëël turam."}]