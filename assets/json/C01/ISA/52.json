[{"style":"s1","text":"Yerusalem dina suqaliku"},{"style":"q1","text":""},{"style":"v","text":"Yewwulee, yewwul,"},{"style":"q1","text":"\\w Siyoŋee|Siyoŋ:\\w*, làmbool sa doole!"},{"style":"q1","text":"Yerusalem, dëkk bu \\w sell|sell:\\w* bi,"},{"style":"q1","text":"solul ba ne ràññ!"},{"style":"q1","text":"Ndax du kenn ku xaraful mbaa ku sobewu"},{"style":"q1","text":"ku lay songati."},{"style":"q1","text":""},{"style":"v","text":"Yaw Yerusalem, mi ñu jàpp njaam,"},{"style":"q1","text":"jógal fëgtu,"},{"style":"q1","text":"yaw janq Siyoŋ mu taaru mi ñu jàpp njaam laa ne,"},{"style":"q1","text":"tikkil buum gi ci sa baat."},{"style":"q1","text":""},{"style":"v","text":"Aji Sax ji déy dafa wax ne:"},{"style":"q1","text":"«Dees leena wànteeroon ci dara,"},{"style":"q1","text":"te du xaalis lees leen di jotaate.»"},{"style":"q1","text":""},{"style":"v","text":"Boroom bi Aji Sax ji déy dafa wax ne:"},{"style":"q1","text":"«Misra la sama ñoñ njëkka wàcc, dali fa,"},{"style":"q1","text":"Asiri door leena noot ci dara."},{"style":"q1","text":""},{"style":"v","text":"Léegi nag ana lu fiy sama wàll?»"},{"style":"q1","text":"Kàddug Aji Sax jee."},{"style":"q1","text":"Mu ne: «Jàpp nañ sama ñoñ njaam ci dara;"},{"style":"q1","text":"seeni sang a ngi tëggu,"},{"style":"q1","text":"di dëkke ñàkke teggin sama tur.»"},{"style":"q1","text":"Kàddug Aji Sax jee."},{"style":"q1","text":""},{"style":"v","text":"«Moo tax sama ñoñ di xam maay kan;"},{"style":"q1","text":"moo tax bésub keroog"},{"style":"q1","text":"ñu xam ne maay wax te maa ngii!»"},{"style":"b","text":""},{"style":"q1","text":""},{"style":"v","text":"Ndaw leeka rafeti tànk,"},{"style":"q1","text":"kee bartaloo tund yi,"},{"style":"q1","text":"di la dégtalsi jàmm,"},{"style":"q1","text":"di la xibaar lu neex,"},{"style":"q1","text":"àgge la ag mucc,"},{"style":"q1","text":"ne la: «Éey, Siyoŋ,"},{"style":"q1","text":"sa Yàllaay Buur!»"},{"style":"q1","text":""},{"style":"v","text":"Déglul sa wattukat yi,"},{"style":"q1","text":"ña ngay xaacu, sarxolleendoo."},{"style":"q1","text":"Ñoo gisal seen bopp"},{"style":"q2","text":"Aji Sax ji di ñibbisi Siyoŋ."},{"style":"q1","text":""},{"style":"v","text":"Yeen genti Yerusalem, àndleen sarxolle;"},{"style":"q1","text":"Aji Sax jeey dëfal ñoñam,"},{"style":"q1","text":"mooy jot Yerusalem gii!"},{"style":"q1","text":""},{"style":"v","text":"Aji Sax jee wone dooleem ju sell ji,"},{"style":"q1","text":"xeet yépp di gis,"},{"style":"q1","text":"ba ca cati àddina."},{"style":"q1","text":"Ñépp ay gis sunu wallub Yàlla."},{"style":"q1","text":""},{"style":"v","text":"Génnleen, génnleen foofa!"},{"style":"q1","text":"lu sobewu, buleen ko laal!"},{"style":"q1","text":"Yeen ñiy yóbbu ndab yu sell yu Aji Sax ji\\f + \\fr 52.11 \\ft Seetal ci \\bk 2.Buur ya\\bk* 25.13-15.\\f*,"},{"style":"q1","text":"setluleen te génn foofa."},{"style":"q1","text":""},{"style":"v","text":"Dungeen gaawtu déy, di dem;"},{"style":"q1","text":"duy xél moos ngeen fay génne."},{"style":"q1","text":"Aji Sax jeey dox jiitu leen,"},{"style":"q1","text":"te Yàllay Israayil laa ne, moo leen di féete gannaaw."},{"style":"s1","text":"Teraangay jaam bi wuutu na coonoom"},{"style":"q1","text":""},{"style":"v","text":"Aji Sax ji nee: «Sama jaam baa ngii,"},{"style":"q1","text":"mooy baaxle, kawe,"},{"style":"q1","text":"dees na ko yékkati, darajaal ko lool."},{"style":"q1","text":""},{"style":"v","text":"Moo dawoon yaramu ñu bare,"},{"style":"q1","text":"ndax yàqu ba nirootul nit,"},{"style":"q1","text":"bindootul woon ni doom aadama,"},{"style":"q1","text":""},{"style":"v","text":"waaye noonu it lay waare ay xeeti xeet\\f + \\fr 52.15 \\ft Manees na koo tekkee nii itam: \\fqa xeet yu bare lay wis-wisalum ndox, setale leen ko.\\f*,"},{"style":"q1","text":"ba buur yi ne cell,"},{"style":"q1","text":"ngir lu ñu leen waxuloon, ñu gis ko,"},{"style":"q1","text":"lu ñu dégguloon, ñu mujj koo ràññee.»"}]