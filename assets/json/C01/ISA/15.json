[{"style":"s1","text":"Ab yéeneb waxyu ñeel na Mowab"},{"style":"m","text":""},{"style":"v","text":"Yéene bii ñeel na Mowab:"},{"style":"q1","text":"Genn guddi déy la Ar Mowab, dëkk ba tas, ne mes!"},{"style":"q1","text":"Genn guddi déy la Kir Mowab tas, ne mes!"},{"style":"q1","text":""},{"style":"v","text":"Nit ñaa ngi yéeg jëm kërug jaamookaay ga ca Dibon,"},{"style":"q2","text":"ngir jooyi ca \\w bérebi jaamookaay|bérebi jaamookaay y-:\\w* ya,"},{"style":"q1","text":"Mowab a ngay yuuxoo kaw tundu Nebo ak Medeba,"},{"style":"q1","text":"boppoo bopp dib nel,"},{"style":"q1","text":"sikkimoo sikkim xuufu,"},{"style":"q1","text":""},{"style":"v","text":"nit ña sol saaku, di ñaawlu fa mbedd ya,"},{"style":"q1","text":"ak kaw taax yaak pénc ya,"},{"style":"q1","text":"ku ne di jooy ba say rongooñ wale."},{"style":"q1","text":""},{"style":"v","text":"Waa Esbon ak Elalee ngi yuuxu,"},{"style":"q1","text":"seen baat àkki ba Yaxacc,"},{"style":"q1","text":"xarekati Mowab dégg ca, yuuxoo,"},{"style":"q1","text":"ne yàcc ne yasar!"},{"style":"q1","text":""},{"style":"v","text":"Maay jooy Mowab jooyi xol,"},{"style":"q1","text":"nit ñaa nga fay dawe ba Cowar,"},{"style":"q1","text":"àkki ba Eglat Selisiya."},{"style":"q1","text":"Ña ngay yéeg jëm Luxit, di jooyoo,"},{"style":"q1","text":"awe yoonu Oronayim, di yuuxu."},{"style":"q1","text":""},{"style":"v","text":"Dexu Nimrim wow na,"},{"style":"q1","text":"ñax wow, gàncax lax,"},{"style":"q1","text":"dara naatatul."},{"style":"q1","text":""},{"style":"v","text":"Jël nañu lu ñu deseek lu ñu dencoon,"},{"style":"q1","text":"yóbbu, jàll ca wàllaa xuru Garab ya."},{"style":"q1","text":""},{"style":"v","text":"Yuux déy maase na réewum Mowab,"},{"style":"q1","text":"jooyoo ya ba Eglayim,"},{"style":"q1","text":"jooyoo ya ba Beer Elim."},{"style":"q1","text":""},{"style":"v","text":"Dexu Dimon déy fees na ak deret,"},{"style":"q1","text":"te ma nara wàcceel Dimon lu ko raw,"},{"style":"q1","text":"ba ku rëcce Mowab,"},{"style":"q1","text":"ak ku des ci réew mi, ma booleek gaynde!"}]