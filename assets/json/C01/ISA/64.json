[{"style":"q1","verse":"","text":""},{"style":"v","verse":"1","text":"Ni sawara di jafale boob,"},{"style":"q1","verse":"","text":"baxale ko am ndox,"},{"style":"q1","verse":"","text":"ni ngay xamalsee say noon saw tur,"},{"style":"q1","verse":"","text":"ba yooyu xeet di lox fi sa kanam."},{"style":"q1","verse":"","text":""},{"style":"v","verse":"2","text":"Ba ngay def kiraama ya ñu séentuwuloon,"},{"style":"q1","verse":"","text":"yaa wàcc, tund yi yëngu fi sa kanam."},{"style":"q1","verse":"","text":""},{"style":"v","verse":"3","text":"Ca cosaan ba tey maseesula dégg,"},{"style":"q1","verse":"","text":"nopp masula dégmati,"},{"style":"q1","verse":"","text":"bët masula gis yàlla ju la moy,"},{"style":"q1","verse":"","text":"mu defal nii ku ko yaakaar."},{"style":"q1","verse":"","text":""},{"style":"v","verse":"4","text":"Yaay gatandu kiy bége njekk gi muy jëfe"},{"style":"q1","verse":"","text":"te di ba xel say yoon"},{"style":"q2","verse":"","text":"yi ñu mas di jaare, ba mucc."},{"style":"q1","verse":"","text":"Waaye kat, yaa nu mere, ndax noo bàkkaar."},{"style":"q1","verse":"","text":""},{"style":"v","verse":"5","text":"Nun ñépp a mujj mel ni sobe,"},{"style":"q1","verse":"","text":"ni sagaru sobe la sunu gépp njekk mel."},{"style":"q1","verse":"","text":"Nu ngii nun ñépp mel ni xob wu lax,"},{"style":"q1","verse":"","text":"sunuy tooñ buub nu, yóbbu ni ngelaw."},{"style":"q1","verse":"","text":""},{"style":"v","verse":"6","text":"Du kenn kuy wormaal sa tur,"},{"style":"q1","verse":"","text":"mbaa mu yewwu ba jàpp ci yaw,"},{"style":"q1","verse":"","text":"yaa nu làq saw yiw,"},{"style":"q1","verse":"","text":"yaa nu def ban bu tooy"},{"style":"q1","verse":"","text":"ci sunu biir ñaawtéef yi nu tanc."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Waaye déy, Aji Sax ji, yaa di sunu baay;"},{"style":"q1","verse":"","text":"noo di ban, yaw ngay tabaxkatu njaq,"},{"style":"q1","verse":"","text":"nun ñépp di sa liggéeyu loxo."},{"style":"q1","verse":"","text":""},{"style":"v","verse":"8","text":"Éy Aji Sax ji, bul mer lool,"},{"style":"q1","verse":"","text":"bul bàyyi xel fàww ci ñaawtéef."},{"style":"q1","verse":"","text":"Ngalla seetal ne nooy sa ñoñ, nun ñépp."},{"style":"q1","verse":"","text":""},{"style":"v","verse":"9","text":"Say dëkk yu sell doon nañu màndiŋ,"},{"style":"q1","verse":"","text":"\\w Siyoŋ|Siyoŋ:\\w* ca la, doon na màndiŋ."},{"style":"q1","verse":"","text":"Yerusalem laa ne, gental na!"},{"style":"q1","verse":"","text":""},{"style":"v","verse":"10","text":"Sunu kërug jaamookaay gu sell ga te tedd,"},{"style":"q1","verse":"","text":"fa la sunuy maam daa màggale,"},{"style":"q1","verse":"","text":"sawara xoyom na ko,"},{"style":"q1","verse":"","text":"mboolem lu nu soppoon yàqu yaxeet."},{"style":"q1","verse":"","text":""},{"style":"v","verse":"11","text":"Éy Aji Sax ji, lii lépp xanaa doo ci téye sa loxo?"},{"style":"q1","verse":"","text":"Xanaa doo ci seleŋlu, teg nu gàcce gu réy?"}]