[{"style":"s1","verse":"","text":"Xeet yépp la Aji Sax jiy ñoñoo"},{"style":"q1","verse":"","text":""},{"style":"v","verse":"1","text":"Aji Sax ji dafa wax ne:"},{"style":"q1","verse":"","text":"«Sàmmleen yoon, di def dëgg."},{"style":"q1","verse":"","text":"Sama wall kat a ngi dikk léegi,"},{"style":"q1","verse":"","text":"sama àtte laa ne, léegi mu teew."},{"style":"q1","verse":"","text":""},{"style":"v","verse":"2","text":"Ndokkalee kuy jëfe lii,"},{"style":"q1","verse":"","text":"ndokkalee doom aadama ju jàppoo lii,"},{"style":"q1","verse":"","text":"di sàmm \\w bésub Noflaay|bésub Noflaay b-:\\w*,"},{"style":"q1","verse":"","text":"bañ koo ñàkke worma,"},{"style":"q1","verse":"","text":"di sàmm loxoom ci jépp jëf ju bon.»"},{"style":"q1","verse":"","text":""},{"style":"v","verse":"3","text":"Doomu doxandéem bu jokku ci Aji Sax ji,"},{"style":"q1","verse":"","text":"bumu ne: «Aji Sax jee may beddee beddi ci ñoñam.»"},{"style":"q1","verse":"","text":"Jaam bu ñu xañ ngóora it bumu ne:"},{"style":"q1","verse":"","text":"«Man garab gu jaasir doŋŋ laa.»"},{"style":"q1","verse":"","text":""},{"style":"v","verse":"4","text":"Aji Sax ji kat dafa wax ne:"},{"style":"q1","verse":"","text":"«Jaam yi ñu xañ ngóora,"},{"style":"q1","verse":"","text":"su ñu sàmmee sama bési Noflaay,"},{"style":"q1","verse":"","text":"taamu sama coobare,"},{"style":"q1","verse":"","text":"tey feddali sama \\w kóllëre|kóllëre g-:\\w*,"},{"style":"q1","verse":"","text":""},{"style":"v","verse":"5","text":"maa leen di may ci sama biir kër, sama biir ëtt,"},{"style":"q1","verse":"","text":"doj wu ñu leen di fàttalikoo"},{"style":"q1","verse":"","text":"ak tur wu leen di gënal doom yu góor ak yu jigéen."},{"style":"q1","verse":"","text":"Tur wu sax dàkk laay may"},{"style":"q2","verse":"","text":"jaam yi ñu xañ ngóora,"},{"style":"q1","verse":"","text":"te du fey mukk\\f + \\fr 56.5 \\ft Seetal ci \\bk Sarxalkat yi\\bk* 21.16-20.\\f*."},{"style":"q1","verse":"","text":""},{"style":"v","verse":"6","text":"Doomi doxandéem yi ànd ak Aji Sax ji,"},{"style":"q1","verse":"","text":"ngir liggéeyal ko,"},{"style":"q1","verse":"","text":"ngir sopp turu Aji Sax ji,"},{"style":"q1","verse":"","text":"te di ay jaamam,"},{"style":"q1","verse":"","text":"muy képp kuy sàmm bésub Noflaay,"},{"style":"q1","verse":"","text":"baña ñàkke worma bés bi,"},{"style":"q1","verse":"","text":"xanaa di feddali sama kóllëre,"},{"style":"q1","verse":"","text":""},{"style":"v","verse":"7","text":"ñooñu, maa leen di yóbbu"},{"style":"q2","verse":"","text":"sama kaw tund wu sell,"},{"style":"q1","verse":"","text":"bànneexale leen sama biir kërug ñaan."},{"style":"q1","verse":"","text":"Seen \\w saraxu rendi-dóomal|Sarax yi:\\w* ak yeneen sarax,"},{"style":"q1","verse":"","text":"dees na leen ko nangul sama kaw \\w sarxalukaay|sarxalukaay b-:\\w*;"},{"style":"q1","verse":"","text":"ndaxte sama kër gi, kërug ñaan lees ko tudde,"},{"style":"q2","verse":"","text":"ñeel xeetoo xeet.»"},{"style":"q1","verse":"","text":""},{"style":"v","verse":"8","text":"Kàddug Boroom bi Aji Sax jaa ngii,"},{"style":"q1","verse":"","text":"kiy dajale giiri Israayil yi tasaaroo,"},{"style":"q1","verse":"","text":"mu ne: «Maay dajaleeti,"},{"style":"q1","verse":"","text":"dolli ca la ma dajale woon.»"},{"style":"s1","verse":"","text":"Ab daan ñeel na njiit yi"},{"style":"q1","verse":"","text":""},{"style":"v","verse":"9","text":"Yeen rabi àll yi,"},{"style":"q1","verse":"","text":"dikkleen ci bernde ji,"},{"style":"q1","verse":"","text":"yeen rabi gott bi yépp."},{"style":"q1","verse":"","text":""},{"style":"v","verse":"10","text":"Wattukati Israayil yépp a silmaxa,"},{"style":"q1","verse":"","text":"te xamuñu dara."},{"style":"q1","verse":"","text":"Ñoom ñépp a diy xaj yu luu,"},{"style":"q1","verse":"","text":"manuñoo baw,"},{"style":"q1","verse":"","text":"xanaa tëdd di jeneer,"},{"style":"q1","verse":"","text":"soppi nelaw."},{"style":"q1","verse":"","text":""},{"style":"v","verse":"11","text":"Xaj yu tiit a tiit lañu,"},{"style":"q1","verse":"","text":"xamuñu suur,"},{"style":"q1","verse":"","text":"te ñooy sàmm yéey!"},{"style":"q1","verse":"","text":"Ñoom ñépp, kenn manu cee xam dara,"},{"style":"q1","verse":"","text":"seen yoonu bopp lañu topp,"},{"style":"q1","verse":"","text":"ak seen amin wu lewul."},{"style":"q1","verse":"","text":""},{"style":"v","verse":"12","text":"Ña nga naa: «Dikkleen, ma indi biiñ,"},{"style":"q1","verse":"","text":"nu màndeew ñoll tey ak ëllëg,"},{"style":"q1","verse":"","text":"li fi des du jeex.»"}]