[{"style":"s1","verse":"","text":"Leer dina fenkal Yerusalem"},{"style":"q1","verse":"","text":""},{"style":"v","verse":"1","text":"«Yerusalem, jógal ne ràññ, sag leer feq na;"},{"style":"q1","verse":"","text":"leeru màggaayu Aji Sax ji fenkal na la!"},{"style":"q1","verse":"","text":""},{"style":"v","verse":"2","text":"Lëndëm gaa ngii di muur àddina,"},{"style":"q1","verse":"","text":"mu ngi guddil askan yi,"},{"style":"q1","verse":"","text":"te yaw, Aji Sax ji fenkal la,"},{"style":"q1","verse":"","text":"leeru màggaayam feqal la."},{"style":"q1","verse":"","text":""},{"style":"v","verse":"3","text":"Ay xeet ay fekksi sag leer,"},{"style":"q1","verse":"","text":"ay buur wutsi sa ceeñeeru njël."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"«Séentul fi la wër ba gis:"},{"style":"q1","verse":"","text":"ñoom ñépp a daje, di la fekksi,"},{"style":"q1","verse":"","text":"sa doom yu góor a dikke fu sore,"},{"style":"q1","verse":"","text":"te sa doom yu jigéen it"},{"style":"q2","verse":"","text":"dees leena fab, indaale."},{"style":"q1","verse":"","text":""},{"style":"v","verse":"5","text":"Yaa koy gis, sa kanam ne ràññ,"},{"style":"q1","verse":"","text":"fit tëf-tëfi, xol fees dell,"},{"style":"q1","verse":"","text":"ndax dees na walbati xéewali géej, indil la,"},{"style":"q1","verse":"","text":"alali xeet yi dikkal la."},{"style":"q1","verse":"","text":""},{"style":"v","verse":"6","text":"Ndiiraanu giléem a lay fees"},{"style":"q1","verse":"","text":"ak njëggi Majan ak Efa,"},{"style":"q1","verse":"","text":"ñoom ñépp sëfe Seba."},{"style":"q1","verse":"","text":"Dees na indi wurus ak cuuraay"},{"style":"q1","verse":"","text":"tey kañaale Aji Sax ji."},{"style":"q1","verse":"","text":""},{"style":"v","verse":"7","text":"Gétti Kedar yépp a lay dajesil,"},{"style":"q1","verse":"","text":"kuuyi Nebayot di la jariñ,"},{"style":"q1","verse":"","text":"te di sarax yu dajeek ngërëm"},{"style":"q2","verse":"","text":"ci kaw \\w sarxalukaayu|sarxalukaay b-:\\w* Aji Sax ji,"},{"style":"q1","verse":"","text":"ma di ko darajaale sama teraangay kër."},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"«Ana ñuy ñii di naaw niy niir,"},{"style":"q1","verse":"","text":"nirook ndiiraanu pitax yu jëm seeni tàgg?"},{"style":"q1","verse":"","text":""},{"style":"v","verse":"9","text":"Waa dun ya déy a nga may séentu,"},{"style":"q1","verse":"","text":"gaali Tarsis yu mag yaa nga jiitu,"},{"style":"q1","verse":"","text":"jële fu sore sa doom yu góor ya,"},{"style":"q1","verse":"","text":"indaale seen xaalis ak seen wurus,"},{"style":"q1","verse":"","text":"ngir sa Yàlla Aji Sax ji,"},{"style":"q1","verse":"","text":"\\w Aji Sell|Aji Sell j-:\\w* ju Israayil ji la teral."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Ay doomi doxandéem ay tabaxaat say tata,"},{"style":"q1","verse":"","text":"seeni buur di la surgawu."},{"style":"q1","verse":"","text":"Maa meroon, duma la,"},{"style":"q1","verse":"","text":"maa la baaxe, yërëm la."},{"style":"q1","verse":"","text":""},{"style":"v","verse":"11","text":"Say bunt ay ubbiku saa su ne,"},{"style":"q1","verse":"","text":"guddeek bëccëg, du tëje,"},{"style":"q1","verse":"","text":"xanaa di la jàlleel alali xeet yi,"},{"style":"q1","verse":"","text":"seeni buur riixle ànd ca."},{"style":"q1","verse":"","text":""},{"style":"v","verse":"12","text":"Mu diw xeet, dim réew,"},{"style":"q1","verse":"","text":"ku la ci nangulul sànku."},{"style":"q1","verse":"","text":"Xeet yooyu yépp ay yàqu yaxeet."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"«Taaru àllub Libaŋ a lay ñibbisil,"},{"style":"q1","verse":"","text":"garabu sippar, pẽe ak geneen gu dëkke naat,"},{"style":"q1","verse":"","text":"taaralsi sama kër gu sell gi,"},{"style":"q1","verse":"","text":"ba ma terale ci sama ndëggastalu tànk."},{"style":"q1","verse":"","text":""},{"style":"v","verse":"14","text":"Ña la daa néewal,"},{"style":"q1","verse":"","text":"seeni doom a lay sukkalsi."},{"style":"q1","verse":"","text":"Ña la daa ñàkke worma,"},{"style":"q1","verse":"","text":"mujj di fóon say tànk."},{"style":"q1","verse":"","text":"Dees na la woowe “Dëkkub Aji Sax ji”,"},{"style":"q1","verse":"","text":"mbaa “\\w Siyoŋ|Siyoŋ:\\w*, màkkaanu Aji Sell ju Israayil.”"},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"«Dees laa foñ, jéppi la,"},{"style":"q1","verse":"","text":"ba kenn jaareetu fi."},{"style":"q1","verse":"","text":"Waaye maay def ñu di la sagoo ba fàww,"},{"style":"q1","verse":"","text":"di la bége sët ba sëtaat."},{"style":"q1","verse":"","text":""},{"style":"v","verse":"16","text":"Yaay naan soowum xeet yi,"},{"style":"q1","verse":"","text":"nàmp weenu buur yi,"},{"style":"q1","verse":"","text":"ba xam ne maay Aji Sax ji lay wallu,"},{"style":"q1","verse":"","text":"maay jàmbaaru \\w Yanqóoba|Yanqóoba:\\w* ji lay jot."},{"style":"q1","verse":"","text":""},{"style":"v","verse":"17","text":"Maay wuutale xànjar, wurus;"},{"style":"q1","verse":"","text":"wuutale weñ gu ñuul, xaalis;"},{"style":"q1","verse":"","text":"bant, xànjar;"},{"style":"q1","verse":"","text":"doj, weñ gu ñuul."},{"style":"q1","verse":"","text":"Jàmm laay def mu jiite la,"},{"style":"q1","verse":"","text":"njub yilif la."},{"style":"q1","verse":"","text":""},{"style":"v","verse":"18","text":"Deesatul dégg ci sam réew:"},{"style":"q2","verse":"","text":"“Fitna ñëw na!”"},{"style":"q1","verse":"","text":"deesatul dégg it fi sa kemu suuf:"},{"style":"q2","verse":"","text":"“Yàqute ak Yàqulee ngii!”"},{"style":"q1","verse":"","text":"“Mucc” ngay tudde say tata,"},{"style":"q1","verse":"","text":"te “Cant” ngay tudde sa bunti dëkk."},{"style":"q1","verse":"","text":""},{"style":"v","verse":"19","text":"Du jant a lay leeralati bëccëg,"},{"style":"q1","verse":"","text":"te weer du la niital;"},{"style":"q1","verse":"","text":"Aji Sax jeey doon sag leer ba fàww,"},{"style":"q1","verse":"","text":"sa Yàlla jooju di sab taar."},{"style":"q1","verse":"","text":""},{"style":"v","verse":"20","text":"Sab jant du sooti,"},{"style":"q1","verse":"","text":"sa weer du suuxati."},{"style":"q1","verse":"","text":"Aji Sax jeey doon sag leer ba fàww,"},{"style":"q1","verse":"","text":"sa fani ñaawlu jeex."},{"style":"q1","verse":"","text":""},{"style":"v","verse":"21","text":"Sa askan wépp ñu jub lañuy doon,"},{"style":"q1","verse":"","text":"te ñooy moom réew mi ba fàww."},{"style":"q1","verse":"","text":"Ñooy sama njëmbat li ma jëmbatal sama bopp,"},{"style":"q1","verse":"","text":"sàkke leen samay loxo, ngir sama teddaay teew."},{"style":"q1","verse":"","text":""},{"style":"v","verse":"22","text":"Ki ci gëna tuut ay meññ junni,"},{"style":"q1","verse":"","text":"ki ci gëna néew jur xeet wu mag."},{"style":"q1","verse":"","text":"Man Aji Sax ji, bu lii jotee,"},{"style":"q2","verse":"","text":"ma gaaw koo sottal.»"}]