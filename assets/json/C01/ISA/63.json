[{"style":"s1","text":"Aji Sax ji am na ndam"},{"style":"q1","text":""},{"style":"v","text":"Ana kuy kii bawoo Edom\\f + \\fr 63.1 \\fk Edom \\ft mi doon seexu Yanqóoba, moom lañu dippee réewum Edom, te moo taxawe taxawaayu noonub Aji Sax ji.\\f*,"},{"style":"q1","text":"sol yére yu xonq, bawoo Boccara\\f + \\fr 63.1 \\fk Boccara, \\ft ab dëkk la ci réewum Edom.\\f*?"},{"style":"q1","text":"Kii ak yéreem yu yànj,"},{"style":"q1","text":"di daagoo dooleem ju bare?"},{"style":"q1","text":"Aji Sax ji nee: «Xanaa man mii di waxe dëgg,"},{"style":"q1","text":"te am dooley walloo.»"},{"style":"q1","text":""},{"style":"v","text":"Lu waral sa xonqaayu mbubb mi,"},{"style":"q1","text":"sa yére yi mel ni ku doon dëre"},{"style":"q2","text":"dërukaayu reseñ?"},{"style":"q1","text":""},{"style":"v","text":"«Maa doon dëre tànk, man kenn"},{"style":"q2","text":"ci ab dërukaayu reseñ,"},{"style":"q1","text":"xeet yépp kenn dërlewu ma ci."},{"style":"q1","text":"Sama mer laa leen dëre,"},{"style":"q1","text":"sama sànj laa leen dëggaatee,"},{"style":"q1","text":"seen deret tis ci samay yére,"},{"style":"q1","text":"ma taqal sama yére yépp."},{"style":"q1","text":""},{"style":"v","text":"Bésub feyul samay ñoñ laa mébétoon,"},{"style":"q1","text":"atum tekki jéng yi jot."},{"style":"q1","text":""},{"style":"v","text":"Ma xool,"},{"style":"q1","text":"gisuma ku ma dimbali,"},{"style":"q1","text":"ma tiislu li ma amul ku ma jàppale."},{"style":"q1","text":"Ca la ma sama përëg wallu,"},{"style":"q1","text":"sama sànj jàppale ma ca."},{"style":"q1","text":""},{"style":"v","text":"Sama mer laa dëggaatee ay xeet,"},{"style":"q1","text":"sama sànj laa leen màndal,"},{"style":"q1","text":"sotti seen deret fi suuf.»"},{"style":"s1","text":"Yonent baa ngi soññ Aji Sax ji"},{"style":"q1","text":""},{"style":"v","text":"Jëfi ngorug Aji Sax ji laay fàttalee"},{"style":"q1","text":"ak cant gi Aji Sax ji yelloo,"},{"style":"q1","text":"ngir li nu Aji Sax ji defal lépp;"},{"style":"q1","text":"mbaax gu réy gi mu ji waa kër Israayil,"},{"style":"q1","text":"defal leen ko ci yërmandeem,"},{"style":"q1","text":"ak jëfi ngoram gu réy."},{"style":"q1","text":""},{"style":"v","text":"Moo noon: «Ñoom déy ñooy sama ñoñ!"},{"style":"q1","text":"Ñee di doom yu dul tas yaakaar.»"},{"style":"q1","text":"Mu daldi doon seen \\w jotkat|jotkat b-:\\w*."},{"style":"q1","text":""},{"style":"v","text":"Seen gépp njàqare di njàqarey boppam,"},{"style":"q1","text":"malaaka mi mu jàkkaarlool musal leen ca."},{"style":"q1","text":"Moo leen sopp, ñeewante leen,"},{"style":"q1","text":"ba jotal leen boppam,"},{"style":"q1","text":"te fu ñu masa jaare démb,"},{"style":"q1","text":"mu fab leen, boot."},{"style":"q1","text":""},{"style":"v","text":"Waaye ñoom ñoo fippu,"},{"style":"q1","text":"di naqaral xelam mu \\w sell|sell:\\w* mi,"},{"style":"q1","text":"mu soppaliku seen noon,"},{"style":"q1","text":"ba mujj di xareek ñoom."},{"style":"q1","text":""},{"style":"v","text":"Ñoñam ña daldi fàttaliku janti Musaa ya woon."},{"style":"q1","text":"Ana ki jàlle woon Israayil géej,"},{"style":"q1","text":"mook sàmmi géttam ga?"},{"style":"q1","text":"Ana ki yebaloon noowam gu sell ci seen biir?"},{"style":"q1","text":""},{"style":"v","text":"Ana ki dawaloon dooley përëgam bu tedd ba,"},{"style":"q2","text":"ñeel ndijooru Musaa,"},{"style":"q1","text":"xaral leen ndox ma,"},{"style":"q1","text":"ba ame ca woy wu sax dàkk?"},{"style":"q1","text":""},{"style":"v","text":"Ana ku leen doxloo woon biir xóote ya,"},{"style":"q1","text":"ñu mel ni fasi naaru-góor ci biir màndiŋ,"},{"style":"q1","text":"te tërëfuñu?"},{"style":"q1","text":""},{"style":"v","text":"Ni jur gu wàccew xur, di fa fore,"},{"style":"q1","text":"ni la leen noowug Aji Sax ji"},{"style":"q2","text":"maye ab dalluwaay."},{"style":"q1","text":"Noonu nga wommate sa ñoñ,"},{"style":"q2","text":"ba ame ca woy wu rafet."},{"style":"s1","text":"Ñoñ ñi ñoo ngi ñaan"},{"style":"q1","text":""},{"style":"v","text":"Yaw Yàlla, ngalla séentool asamaan,"},{"style":"q1","text":"te xoole fa sa kër gu sell ga ne ràññ."},{"style":"q1","text":"Ana sa fiiraangeek sa njàmbaar?"},{"style":"q1","text":"Sag rafet xol ak sa yërmande ñooru na nu!"},{"style":"q1","text":""},{"style":"v","text":"Yaw déy yaa di sunu baay."},{"style":"q1","text":"Ibraayma xamalu nu dara,"},{"style":"q1","text":"Israayil\\f + \\fr 63.16 \\fk Israayil \\ft fii mooy maam Yanqóoba.\\f* xamu nu."},{"style":"q1","text":"Yaw Aji Sax ji yaa di sunu baay,"},{"style":"q1","text":"sa tur a di sunu \\w Jotkat|jotkat b-:\\w* naka jekk."},{"style":"q1","text":""},{"style":"v","text":"Aji Sax ji, loo nuy wërloo fu sore say yoon,"},{"style":"q1","text":"di nu dërkiisal, ba ragalatunu la?"},{"style":"q1","text":"Sang bi, délsil ngir nun,"},{"style":"q1","text":"sa giir yii nga séddoo."},{"style":"q1","text":""},{"style":"v","text":"Nun sa xeet wu \\w sell|sell:\\w* wii,"},{"style":"q1","text":"moomunu réew mi lu yàgg,"},{"style":"q1","text":"te noon yi dëggaate nañu sa kër gu sell."},{"style":"q1","text":""},{"style":"v","text":"Nu ngi mel ni xeet woo masula yilif,"},{"style":"q1","text":"xeet wu ñu masula tudde sa tur."},{"style":"q1","text":"Éy soo xaroon asamaan, wàcc,"},{"style":"q1","text":"ba tund yi yëngu fi sa kanam!"}]