[{"style":"s1","text":"Yàlla sikk na Israayil"},{"style":"q1","text":""},{"style":"v","text":"Yeen waa kër \\w Yanqóoba|Yanqóoba:\\w*, dégluleen;"},{"style":"q1","text":"yeen ñi ñu woowe turu Israayil,"},{"style":"q1","text":"yeen ñi bawoo bëti ndoxi Yuda,"},{"style":"q1","text":"di giñe turu Aji Sax ji,"},{"style":"q1","text":"yeen ñiy sàbbaal turu Yàllay Israayil"},{"style":"q1","text":"te dëgg ak yoon taxul,"},{"style":"q1","text":""},{"style":"v","text":"moona yeena ngi sagoo turu dëkk bu \\w sell|sell:\\w* bi,"},{"style":"q1","text":"di wéeroo Yàllay Israayil"},{"style":"q2","text":"ji turam di Aji Sax ji Boroom gàngoor yi:"},{"style":"q1","text":""},{"style":"v","text":"«Yàgg na maa biral lay njëkka am."},{"style":"q1","text":"Tuddoon naa ko, yégle ko,"},{"style":"q1","text":"jekki jëf ko, mu sotti."},{"style":"q1","text":""},{"style":"v","text":"Xam naa ne ñu dëgër bopp ngeen."},{"style":"q1","text":"Dangeen të, wowle."},{"style":"q1","text":""},{"style":"v","text":"Moo tax ma yàgg leena biralal lii,"},{"style":"q1","text":"yégal leen ko balaa teew."},{"style":"q1","text":"Lu ko moy ngeen ne:"},{"style":"q1","text":"“Sunu tuur mee ko def,"},{"style":"q1","text":"sunu tuuru bant bee,"},{"style":"q1","text":"sunu tuuru weñ gee ko amal di!”"},{"style":"q1","text":""},{"style":"v","text":"Lii lépp déggoon ngeen ko;"},{"style":"q1","text":"xoolleen, xanaa dingeen ko nangu tey!"},{"style":"b","text":""},{"style":"q1","text":"«Bés niki tey dinaa leen yégal lu bees,"},{"style":"q1","text":"muy kumpa gu ngeen xamul woon."},{"style":"q1","text":""},{"style":"v","text":"Léegi lees ko amal,"},{"style":"q1","text":"du lu yàgg."},{"style":"q1","text":"Lu jiitu tey masuleen koo dégg"},{"style":"q1","text":"te dungeen ne xamoon ngeen ko."},{"style":"q1","text":""},{"style":"v","text":"Dégguleen, yéguleen,"},{"style":"q1","text":"seeni nopp masula bënn;"},{"style":"q1","text":"xam naa ne ay workati neen ngeen,"},{"style":"q1","text":"“njuddu-fippu” lañu leen di woowe."},{"style":"q1","text":""},{"style":"v","text":"Waaye sama tur tax na ma aj sama mer,"},{"style":"q1","text":"sama woy tax na ma muñal leen,"},{"style":"q1","text":"ba duma leen far."},{"style":"q1","text":""},{"style":"v","text":"Ma ne, togg naa leen, xelli cib taal,"},{"style":"q1","text":"waaye du taalu xellikaayu xaalis,"},{"style":"q1","text":"sawaras nattu laa leen xellee."},{"style":"q1","text":""},{"style":"v","text":"Samaw tur a tax,"},{"style":"q1","text":"sama tur laay jëfe."},{"style":"q1","text":"Jomb naa ñaaw!"},{"style":"q1","text":"Te sama màggaay, duma ko joxe."},{"style":"b","text":""},{"style":"q1","text":""},{"style":"v","text":"«Dégluleen ma, yeen askanu Yanqóoba,"},{"style":"q1","text":"yeen \\w bànni Israayil|bànni Israayil:\\w* gi ma dégtal sama woote."},{"style":"q1","text":"Maay kenn, maa njëkk te maa mujj;"},{"style":"q1","text":""},{"style":"v","text":"te sama loxo bee dëj suuf,"},{"style":"q1","text":"sama ndijoor bi firi asamaan."},{"style":"q1","text":"Maa leen di woo, ñu bokk taxaw."},{"style":"q1","text":""},{"style":"v","text":"Bokkleen daje yeen ñépp te déglu!"},{"style":"q1","text":"Kan ci tuur yii moo yégle lii?"},{"style":"q1","text":"Ki Aji Sax ji sopp"},{"style":"q1","text":"mooy sottal nammeelu Aji Sax ji ci Babilon,"},{"style":"q1","text":"won Kaldeen ña fa dëkke diisaayu loxoom."},{"style":"q1","text":""},{"style":"v","text":"Maa àddu, man mii;"},{"style":"q1","text":"maa ko woo, indi ko,"},{"style":"q1","text":"te pexeem dina àntu."},{"style":"q1","text":""},{"style":"v","text":"Jegesileen ma, déglu ma;"},{"style":"q1","text":"bu njëkk ba tey làquwuma, di wax;"},{"style":"q1","text":"te ba muy xew, fa laa teew.»"},{"style":"b","text":""},{"style":"q1","text":"Tey Boroom bi Aji Sax ji da maa yebal,"},{"style":"q1","text":"boole maak leeram."},{"style":"b","text":""},{"style":"q1","text":""},{"style":"v","text":"Aji Sax ji seen \\w jotkat|jotkat b-:\\w* dafa wax,"},{"style":"q1","text":"\\w Aji Sell|Aji Sell j-:\\w* ju Israayil da ne:"},{"style":"q1","text":"«Maay Aji Sax ji, seen Yàlla"},{"style":"q2","text":"ji leen di jàngal seen njariñ,"},{"style":"q2","text":"di leen awale fa ngeen wara awe."},{"style":"q1","text":""},{"style":"v","text":"Céy su ngeen sàmmoon samay santaane,"},{"style":"q1","text":"ba jàmm baawaanal leen,"},{"style":"q1","text":"njekk géejal leen,"},{"style":"q1","text":""},{"style":"v","text":"seen geño sakkan ni suuf,"},{"style":"q1","text":"di seen meññeefu biir, tollook feppi suuf,"},{"style":"q1","text":"du dog, du sànkoo fi sama kanam!"},{"style":"b","text":""},{"style":"q1","text":""},{"style":"v","text":"«Génnleen Babilon,"},{"style":"q1","text":"dawleen Kaldeen ñi, tey sarxolle."},{"style":"q1","text":"Biralleen lii, yéene ko,"},{"style":"q1","text":"te yeggeji ko waa cati àddina,"},{"style":"q1","text":"ne leen Aji Sax ji jot na jaamam Yanqóoba.»"},{"style":"q1","text":""},{"style":"v","text":"Marewuñu béreb yu wow ya mu leen jaarale woon,"},{"style":"q1","text":"ndox mu balle ciw doj la leen xellil,"},{"style":"q1","text":"moo xaru doj, ndox ma baawaan\\f + \\fr 48.21 \\ft Seetal ci \\bk Mucc ga\\bk* 17.1-7.\\f*."},{"style":"q1","text":""},{"style":"v","text":"«Jàmm,» la Aji Sax ji wax ne,"},{"style":"q1","text":"«du ñeel ñu bon ñi.»"}]