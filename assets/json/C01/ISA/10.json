[{"style":"s1","text":"Mbugal ñeel na kàngami Yuda"},{"style":"q1","text":""},{"style":"v","text":"Wóoy ngalla boroom dogal yiy dogal njubadi,"},{"style":"q1","text":"bind ko, te muy jur coono,"},{"style":"q1","text":""},{"style":"v","text":"di ko àttee ñàkkal ku ñàkk,"},{"style":"q1","text":"di xañ àq sama néew-ji-dooley ñoñ,"},{"style":"q1","text":"bay lekk ab jëtun,"},{"style":"q1","text":"di sëxëtoo ab jirim."},{"style":"q1","text":""},{"style":"v","text":"Ana nu ngeen di def keroog bésub mbugal ba,"},{"style":"q1","text":"keroog ba safaan di bawoo fu sore?"},{"style":"q1","text":"Ana ku ngeen di daw wuti wallam?"},{"style":"q1","text":"Ana fu ngeen di denci seen teraanga?"},{"style":"q1","text":""},{"style":"v","text":"Xanaa ànd ak ña ñu jàpp, ne yogg;"},{"style":"q1","text":"mbaa tëddandook ña ñu bóom, ne lareet."},{"style":"b","text":""},{"style":"q1","text":"Teewul Aji Sax ji xàcc loxoom,"},{"style":"q1","text":"meddiwul ba tey."},{"style":"s1","text":"Asiri muccul ci mbugal"},{"style":"q1","text":""},{"style":"v","text":"Wóoy ngalla Asiri miy sama yetu mer,"},{"style":"q1","text":"bolde bi ñu ŋàbb di sama sànj,"},{"style":"q1","text":""},{"style":"v","text":"ma xabtal ko fi kaw xeet wu gëmadi,"},{"style":"q1","text":"yebal ko ca askan woowu ma merloo,"},{"style":"q1","text":"ngir ñu sëxëtoo leen, nangu seen alal,"},{"style":"q1","text":"noote leen ni banu mbedd."},{"style":"q1","text":""},{"style":"v","text":"Waaye Asiri gisewu ko noonu,"},{"style":"q1","text":"xalaatewul noonu;"},{"style":"q1","text":"bóome la xintewoo,"},{"style":"q1","text":"ba faxas xeeti xeet."},{"style":"q1","text":""},{"style":"v","text":"Mu ngi naan: «Xanaa du sama jawriñ yépp a diy buur?"},{"style":"q1","text":""},{"style":"v","text":"Kalne daa gën Karkemis gee ma nangu?"},{"style":"q1","text":"Am Amat daa gën Arpàdd?"},{"style":"q1","text":"Am Samari daa gën Damaas\\f + \\fr 10.9 \\fk Kalne \\ft ak \\fk Karkemis \\ft ak \\fk Amat \\ft ak \\fk Arpàdd \\ft ak \\fk Damaas, \\ft ay dëkki Siri lañu.\\f*?"},{"style":"q1","text":""},{"style":"v","text":"Maa duma réew yu seeni yàllantu,"},{"style":"q2","text":"seeni tuur sut tuuri Yerusalem ak Samari."},{"style":"q1","text":""},{"style":"v","text":"Na ma tege loxo Samari aki yàllantoom,"},{"style":"q1","text":"ndax duma ni tege loxo Yerusalem aki tuuram?»"},{"style":"q1","text":""},{"style":"v","text":"Boroom bi nee:"},{"style":"q1","text":"«Bu ma sottalee liggéey"},{"style":"q2","text":"fa kaw tundu \\w Siyoŋ|Siyoŋ:\\w* ak fa Yerusalem,"},{"style":"q1","text":"maay mbugale buurub Asiri réy-réyloom gi,"},{"style":"q2","text":"ak gëti xeebaateem.»"},{"style":"q1","text":""},{"style":"v","text":"Moom moo ne: «Sama dooley përëg laa defe lii,"},{"style":"q1","text":"maa xelu, ràññee;"},{"style":"q1","text":"ba randal kemi suufi xeet yi,"},{"style":"q1","text":"foqati seeni alal,"},{"style":"q1","text":"dañ boroom jal ya niw yëkk, wàcce leen."},{"style":"q1","text":""},{"style":"v","text":"Maa teg alali xeet yi loxo,"},{"style":"q1","text":"ni ku gis am tàgg."},{"style":"q1","text":"Maa tonneendoo réewi àddina"},{"style":"q1","text":"ni ku for ay nen, tonni lépp,"},{"style":"q1","text":"laaf tëf-tëfluwul, sàll newul ciib!»"},{"style":"b","text":""},{"style":"q1","text":""},{"style":"v","text":"Sémmiñ dina diir mbagg ka koy gore?"},{"style":"q1","text":"Am dogukaay dina réy-réylu ba sut ka koy doge?"},{"style":"q1","text":"Mbete yet wuy yékkati ka ko ŋàbb;"},{"style":"q1","text":"mbaa bolde bu walbatiku ŋàbb boroom!"},{"style":"q1","text":""},{"style":"v","text":"Moo tax Boroom bi,"},{"style":"q2","text":"Aji Sax ji Boroom gàngoori xare yi,"},{"style":"q1","text":"di yebal woppi ràgg fi kaw mbuxreem yi,"},{"style":"q1","text":"seen daraja tàkk, sawara xoyom ko."},{"style":"q1","text":""},{"style":"v","text":"Aji Sax ji, leeru Israayil mooy doon sawara,"},{"style":"q1","text":"\\w Ku sellam|Aji Sell j-:\\w* kooku mooy doon tàkk-tàkku sawara,"},{"style":"q1","text":"xoyom taxasi Asiri aki dégam ci benn bés."},{"style":"q1","text":""},{"style":"v","text":"Gott bu naat ak tool bu meññ, mu ne faraas sànk,"},{"style":"q1","text":"ba mu mel ni ku wopp, yaram way seey,"},{"style":"q1","text":""},{"style":"v","text":"gott ba dese garab yu néew"},{"style":"q2","text":"yu gone mana lim, bind ko."},{"style":"s1","text":"Ndesu Israayil dina ñibbi"},{"style":"q1","text":""},{"style":"v","text":"Keroog bés booba"},{"style":"q1","text":"li des fi Israayil ak li rëcce kër \\w Yanqóoba|Yanqóoba:\\w*"},{"style":"q1","text":"duñu wéerooti ña leen duma."},{"style":"q1","text":"Aji Sax ji lañuy wóolu, wéeroo ko,"},{"style":"q1","text":"\\w Aji Sell|Aji Sell j-:\\w* ju Israayil."},{"style":"q1","text":""},{"style":"v","text":"Aw ndes ay délsi,"},{"style":"q1","text":"di ndesu askanu Yanqóoba,"},{"style":"q1","text":"ñeel Yàlla Jàmbaar ji."},{"style":"q1","text":""},{"style":"v","text":"Seen xeet wi ni feppi suufas géej la tollu,"},{"style":"q1","text":"te as ndes a ciy délsi."},{"style":"q1","text":"Àtteb sànkute mooy taxaw,"},{"style":"q1","text":"yoon toppe ba mat sëkk."},{"style":"q1","text":""},{"style":"v","text":"Sànkute déy mooy taxaw,"},{"style":"q1","text":"Boroom bi, Aji Sax ji Boroom gàngoor yi"},{"style":"q1","text":"di ko sottal fi réew mi mépp."},{"style":"b","text":""},{"style":"q1","text":""},{"style":"v","text":"Moo tax Boroom bi,"},{"style":"q1","text":"Aji Sax ji Boroom gàngoor yi"},{"style":"q2","text":"dafa wax ne:"},{"style":"q1","text":"«Yeen sama ñoñ ñi dëkke \\w Siyoŋ|Siyoŋ:\\w*,"},{"style":"q1","text":"buleen ragal waa Asiri yi leen di dóor yet,"},{"style":"q1","text":"dinañu xàcc bolde ni waa Misra daa def ak yeen."},{"style":"q1","text":""},{"style":"v","text":"Waaye fi leek lu néewa néew"},{"style":"q1","text":"mbugal jeex fi seen biir,"},{"style":"q1","text":"am sànj sippil Asiri seen sànkute.»"},{"style":"q1","text":""},{"style":"v","text":"Aji Sax ji Boroom gàngoor yee di yékkati kàcciri ci Asiri,"},{"style":"q1","text":"na mu defoon waa Majan fa doju Oreb."},{"style":"q1","text":"Mooy xàcc aw yetam, mu dal géej,"},{"style":"q1","text":"na mu defoon fa Misra."},{"style":"q1","text":""},{"style":"v","text":"Bésub keroog sëf bu ñu leen sëfoon wàcc leen,"},{"style":"q1","text":"ngeen tàggook yet wu ñu leen tënke woon,"},{"style":"q1","text":"ndax seen yaram ay naat, ba yet wa damm."},{"style":"s1","text":"Noon yi songsi nañu"},{"style":"q1","text":""},{"style":"v","text":"Noon yeey songsi Ayat, jéggi Migron,"},{"style":"q1","text":"dem ba Migmas, teg fa seeni jumtukaay,"},{"style":"q1","text":""},{"style":"v","text":"jaare ca xunt ma"},{"style":"q1","text":"te naan: «Geba lanuy fanaani!»"},{"style":"q1","text":"Waa Raama tiit, waa Gibeya, dëkku Sawul daw."},{"style":"q1","text":""},{"style":"v","text":"Yeen waa Galim, yuuxuleen,"},{"style":"q1","text":"yeen waa Laysa, dégluleen,"},{"style":"q1","text":"yeen waa Anatot, feeluleen."},{"style":"q1","text":""},{"style":"v","text":"Waa Madmena ñooy fëlxoo,"},{"style":"q1","text":"waa Gebim wuti rawtu."},{"style":"q1","text":""},{"style":"v","text":"Tey jii noon yaa ngay taxaw fa Noob,"},{"style":"q1","text":"di sànni loxo waa tundu \\w Siyoŋ|Siyoŋ:\\w*,"},{"style":"q1","text":"di ko tëkkoo waa Yerusalem googu."},{"style":"q1","text":""},{"style":"v","text":"Boroom baa ngoog, Aji Sax ji Boroom gàngoor yi,"},{"style":"q1","text":"mu ngi gor garab yi, di rajaxe car yi,"},{"style":"q1","text":"njobbaxtal ya gëna kawe dog,"},{"style":"q1","text":"la ca gënoona siggi, wàcc."},{"style":"q1","text":""},{"style":"v","text":"Mooy jël sémmiñ, goraale gajji gott bi,"},{"style":"q1","text":"Libaŋ loroo loxol boroom doole, ba jóoru."}]