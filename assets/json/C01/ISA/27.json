[{"style":"b","text":""},{"style":"q1","text":""},{"style":"v","text":"Bésub keroog Aji Sax ji dikke saamaram"},{"style":"q2","text":"bu jàmbaare, ñàng te réy,"},{"style":"q1","text":"ba dal ci kaw Lewiyatan, jaan ja ca xél wa,"},{"style":"q1","text":"Lewiyatan jaan jay wañaaruy dem,"},{"style":"q1","text":"ninki-nankay géej jooju lay rey."},{"style":"s1","text":"Aji Sax ji juboo naak ñoñam"},{"style":"q1","text":""},{"style":"v","text":"Bésub keroog, tóokëru reseñ ju neex am,"},{"style":"q1","text":"nangeen ko woy,"},{"style":"q1","text":""},{"style":"v","text":"te man Aji Sax ji maa koy toppatoo,"},{"style":"q1","text":"di ko suuxat saa su ne,"},{"style":"q1","text":"di ko wattu guddeek bëccëg,"},{"style":"q1","text":"bala koo kenn a song."},{"style":"q1","text":""},{"style":"v","text":"Mereetuma tóokër bii,"},{"style":"q1","text":"waaye lu ciy dég aki dagg,"},{"style":"q1","text":"ma dox wuti ko, xareek moom,"},{"style":"q1","text":"boole lépp xoyom."},{"style":"q1","text":""},{"style":"v","text":"Xanaa ku langaamoo sama kiiraay"},{"style":"q1","text":"te jàmmook man,"},{"style":"q1","text":"ba jàmmook man."},{"style":"q1","text":""},{"style":"v","text":"Ay bés a ngi ñëw \\w Yanqóoba|Yanqóoba:\\w* saxi reen,"},{"style":"q1","text":"Israayil moomooy tóor, law,"},{"style":"q1","text":"ba feesal déndu àddinaak meññeef."},{"style":"b","text":""},{"style":"q1","text":""},{"style":"v","text":"Defe ngeen ne Aji Sax ji duma na Israayil,"},{"style":"q1","text":"na mu dumaa ña leen duma woon?"},{"style":"q1","text":"Am bóomal na leen lu tollook"},{"style":"q2","text":"la seeni bóomkat bóomoon?"},{"style":"q1","text":""},{"style":"v","text":"Ndànk-ndànk la jëflanteek ñoom,"},{"style":"q1","text":"ba mu leen toxalee,"},{"style":"q1","text":"dàqe leen noowam gu mag,"},{"style":"q2","text":"bésu ngelawal penku."},{"style":"q1","text":""},{"style":"v","text":"Nii la Yanqóoba jotoo ñaawtéefam,"},{"style":"q1","text":"nii la mujje am njéggalu bàkkaaram:"},{"style":"q1","text":"day boole doji \\w sarxalukaay|sarxalukaay b-:\\w* bi yépp,"},{"style":"q1","text":"rajaxe ni doji kew,"},{"style":"q1","text":"xer wu ñuy jaamoo \\w Asera|Asera:\\w* dootu fa sampe,"},{"style":"q1","text":"mbaa sarxalukaayi suurukaay."},{"style":"q1","text":""},{"style":"v","text":"Dëkk bu ñu dàbbali mooy wéet,"},{"style":"q1","text":"gental, ne wëyëŋ!"},{"style":"q1","text":"Fa la nag di fore,"},{"style":"q1","text":"fa lay goor, di lekk cari garab ya,"},{"style":"q1","text":""},{"style":"v","text":"car ya wow, damm,"},{"style":"q1","text":"jigéen ñi dikk, xambe."},{"style":"q1","text":"Dañu di xeet wu dul dégg,"},{"style":"q1","text":"ba tax ki leen sàkk yërëmu leen,"},{"style":"q1","text":"moo leen bind te ñeewantewu leen."},{"style":"b","text":""},{"style":"q1","text":""},{"style":"v","text":"Bésub keroog Aji Sax ji bàcc,"},{"style":"q1","text":"dale ca dexu Efraat ba ca walum Misra,"},{"style":"q1","text":"te yeen \\w bànni Israayil|bànni Israayil:\\w*, dees na leen for"},{"style":"q2","text":"kenn-kenn, ba ngeen daj."},{"style":"q1","text":""},{"style":"v","text":"Bésub keroog bufta bu mag jib,"},{"style":"q1","text":"ña laŋoon réewum Asiri délsi,"},{"style":"q1","text":"ànd ak ña ñu tasaare woon biir réewum Misra,"},{"style":"q1","text":"ba sujjóotalsi Aji Sax ji fa Yerusalem,"},{"style":"q1","text":"fa kaw tund wu sell wa."}]