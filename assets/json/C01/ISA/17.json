[{"style":"s1","verse":"","text":"Ab yéeneb waxyu ñeel na péeyub Siri"},{"style":"m","verse":"","text":""},{"style":"v","verse":"1","text":"Yéene bii ñeel na Damaas\\f + \\fr 17.1 \\fk Damaas \\ft mooy péeyub Siri.\\f*:"},{"style":"q1","verse":"","text":"«Damaas a ngii, léegi mu noppee doon ab dëkk,"},{"style":"q1","verse":"","text":"xanaa ab jalu tojit;"},{"style":"q1","verse":"","text":""},{"style":"v","verse":"2","text":"dëkki Arower gental,"},{"style":"q1","verse":"","text":"gàtt yi jagoo,"},{"style":"q1","verse":"","text":"goore fa, kenn du leen dàq."},{"style":"q1","verse":"","text":""},{"style":"v","verse":"3","text":"Tata dina tukkee diiwaanu Efrayim,"},{"style":"q1","verse":"","text":"nguur foqe dëkk ba ñuy woowe Damaas,"},{"style":"q1","verse":"","text":"te ndesu Siri du ëpp \\w bànni Israayil|bànni Israayil:\\w* daraja.»"},{"style":"q1","verse":"","text":"Kàddug Aji Sax jee, Boroom gàngoori xare yi."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"«Bésub keroog sagub \\w Yanqóoba|Yanqóoba:\\w* sàggiku,"},{"style":"q1","verse":"","text":"yaram wa réer ko, mu jeex tàkk."},{"style":"q1","verse":"","text":""},{"style":"v","verse":"5","text":"Day mel nim ngóob"},{"style":"q1","verse":"","text":"mu loxol góobkat bay dal, di dajale gub ya."},{"style":"q1","verse":"","text":"Day mel ni ngóob ma ca xuru Refayeen,"},{"style":"q1","verse":"","text":""},{"style":"v","verse":"6","text":"fa dara dul des lu moy am poraat;"},{"style":"q1","verse":"","text":"mu mel ni wittum oliw,"},{"style":"q1","verse":"","text":"bu noppee ñaari doom ak ñett ay des ca kaw,"},{"style":"q1","verse":"","text":"mbaa ñeent ba juróom ci car yi meññ.»"},{"style":"q1","verse":"","text":"Kàddug Aji Sax jee, Yàllay Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Bésub keroog nit geestu Ki ko sàkk,"},{"style":"q1","verse":"","text":"ba ne jàkk \\w Aji Sell|Aji Sell j-:\\w* ju Israayil."},{"style":"q1","verse":"","text":""},{"style":"v","verse":"8","text":"Dootul soxlaati lenn ci \\w sarxalukaay|sarxalukaay b-:\\w*"},{"style":"q1","verse":"","text":"yi mu sàkkal boppam."},{"style":"q1","verse":"","text":"Dootul sax xoolati yooyu mu defare loxoom,"},{"style":"q1","verse":"","text":"du xer yi ñuy jaamoo \\w Asera|Asera:\\w*,"},{"style":"q1","verse":"","text":"du yeneen sarxalukaayi cuuraay."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Bésub keroog seen dëkk yi tata wër,"},{"style":"q1","verse":"","text":"dees na leen won gannaaw"},{"style":"q2","verse":"","text":"ni gott yaak njobbaxtali tund ya,"},{"style":"q1","verse":"","text":"ba bànni Israayil nootee réew ma,"},{"style":"q1","verse":"","text":"lépp ay doon ab gent."},{"style":"q1","verse":"","text":""},{"style":"v","verse":"10","text":"Yeena fàtte Yàlla ji leen di musal,"},{"style":"q1","verse":"","text":"bawuleen xel seen cëslaay jiy seen rawtu,"},{"style":"q1","verse":"","text":"xanaa di jëmbatal seeni tuur ay tooli ngëneel,"},{"style":"q1","verse":"","text":"di ji jiwu mu bawoo feneen."},{"style":"q1","verse":"","text":""},{"style":"v","verse":"11","text":"Bés ba ngeen ko jëmbatee, ngeen gis mu sax,"},{"style":"q1","verse":"","text":"ëllëg ba bët setee, mu tóor,"},{"style":"q1","verse":"","text":"te ngóob réer bésub wopp,"},{"style":"q1","verse":"","text":"ci biir mitit wu amul paj."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Ndeysaan, mii riirum gàngoor yu mag!"},{"style":"q1","verse":"","text":"Xeet yu bareey riir ni riirum géej,"},{"style":"q1","verse":"","text":"ànd ŋarandoo ni géej gu sàmbaraax,"},{"style":"q1","verse":"","text":"gannax ya ŋarandoo."},{"style":"q1","verse":"","text":""},{"style":"v","verse":"13","text":"Xeet yaa ngi ŋarandoo"},{"style":"q2","verse":"","text":"ni ndox mu baawaan,"},{"style":"q1","verse":"","text":"Yàlla gëdd leen, ñu daw ba sore;"},{"style":"q1","verse":"","text":"ngelaw yëngu, ñu naaw,"},{"style":"q1","verse":"","text":"ni boob, ba ca kaw tund ya,"},{"style":"q1","verse":"","text":"mbete pënd bu ngëlén wal, mu def callweer."},{"style":"q1","verse":"","text":""},{"style":"v","verse":"14","text":"Ngoon a ngay jot, tiitaange ne jaas,"},{"style":"q1","verse":"","text":"balaa bët a set lépp jeex."},{"style":"q1","verse":"","text":"Lii mooy añub ñi nuy sëxëtoo,"},{"style":"q1","verse":"","text":"lii mooy deminu ñiy nangu sunu alal."}]