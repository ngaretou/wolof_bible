[{"style":"s1","text":"Aji Sax ji yebal na jaamam"},{"style":"q1","text":""},{"style":"v","text":"Aji Sax ji nee: «Xoolleen sama jaam bii ma yor,"},{"style":"q1","text":"sama tànnéef, sama soppey xol,"},{"style":"q1","text":"ci moom laa sol sama xel,"},{"style":"q1","text":"te mooy indil xeet yi yoonu àtte."},{"style":"q1","text":""},{"style":"v","text":"Du xaacu, du biral;"},{"style":"q1","text":"du jibal baatam ci mbedd mi."},{"style":"q1","text":""},{"style":"v","text":"Barax bu lemu sax, du ko damm,"},{"style":"q1","text":"leer gu giim it, du ko fey."},{"style":"q1","text":"Mooy indi yoonu dëgg."},{"style":"q1","text":""},{"style":"v","text":"Du toqi, du nasax,"},{"style":"q1","text":"ba keroog muy dëj àtteb yoon fi kaw suuf,"},{"style":"q1","text":"ba waa dun ya di séentu ndigalu yoonam.»"},{"style":"b","text":""},{"style":"q1","text":""},{"style":"v","text":"Yàlla Aji Sax ji dafa wax,"},{"style":"q1","text":"moom mi sàkk asamaan, firi ko;"},{"style":"q1","text":"tàllal suuf ak lu mu jur,"},{"style":"q1","text":"may noowal bakkan ñi ci kawam,"},{"style":"q1","text":"ba ña cay daagoo di noyyi."},{"style":"q1","text":""},{"style":"v","text":"Mu ne: «Man Aji Sax ji, maa la woo"},{"style":"q1","text":"ngir nga doxal yoon;"},{"style":"q1","text":"jàpp la ci loxo,"},{"style":"q1","text":"sàmm la, def la ngay \\w kóllëre|kóllëre g-:\\w*"},{"style":"q2","text":"sama diggante ak nit ñi;"},{"style":"q1","text":"def la ngay leeru xeet yi,"},{"style":"q1","text":""},{"style":"v","text":"ngay gisloo gumba,"},{"style":"q1","text":"di génne ku ñu tëj,"},{"style":"q1","text":"ku dëkke woon lëndëm, génn kaso."},{"style":"b","text":""},{"style":"q1","text":""},{"style":"v","text":"«Man, Aji Sax jeey sama tur;"},{"style":"q1","text":"sama màggaay, duma ko joxe,"},{"style":"q1","text":"te sama bàkk, duma ko wacce jëmmi tuur."},{"style":"q1","text":""},{"style":"v","text":"Mbir ya jiitoo ngoog, mat na;"},{"style":"q1","text":"yu yees laa leen di yégal,"},{"style":"q1","text":"balaa teew, ma yegge leen ko.»"},{"style":"s1","text":"Woyleen Aji Sax ji"},{"style":"q1","text":""},{"style":"v","text":"Woyleen Aji Sax ji woy wu yees,"},{"style":"q1","text":"yeen waa cati àddina, kañleen ko,"},{"style":"q1","text":"ànd ak ñiy wàcci géej ak li ci biiram,"},{"style":"q1","text":"ak duni géej ak ña ca dëkke."},{"style":"q1","text":""},{"style":"v","text":"Na waa àll beeki dëkkam xaacoondoo,"},{"style":"q1","text":"waa dalub Kedar"},{"style":"q2","text":"ak waa Sela sarxolleendoo,"},{"style":"q1","text":"kaw tund ya di riirum mbég!"},{"style":"q1","text":""},{"style":"v","text":"Nañu delloo Aji Sax ji màggaayam,"},{"style":"q1","text":"te biral bàkkam biir duni géej."},{"style":"q1","text":""},{"style":"v","text":"Aji Sax jeey waaxu ni jàmbaar,"},{"style":"q1","text":"xabtalu ni ñeyu xare,"},{"style":"q1","text":"àddu ca kaw, xaacu,"},{"style":"q1","text":"tiime noon yi njàmbaaram."},{"style":"s1","text":"Aji Sax ji soppi na"},{"style":"q1","text":""},{"style":"v","text":"Aji Sax ji nee: «Damaa yàgga xeremlu,"},{"style":"q1","text":"ne cell, téye sama bopp."},{"style":"q1","text":"Waaye léegi, ni kuy matu laay onke,"},{"style":"q1","text":"di xiix aka àppaat boole ca."},{"style":"q1","text":""},{"style":"v","text":"Maay tonni tund wu mag ak wu ndaw,"},{"style":"q1","text":"lu cay gàncax, ma laxal;"},{"style":"q1","text":"ag dex, ma def ag joor;"},{"style":"q1","text":"ab déeg, ma ŋiisal."},{"style":"q1","text":""},{"style":"v","text":"Maay doxloo silmaxa yi"},{"style":"q2","text":"ci yoon wu ñu xamul,"},{"style":"q1","text":"ñall wu ñu miinul laa leen di jaarale."},{"style":"q1","text":"Maa leen di soppil lëndëm gi fi seen kanam ag leer,"},{"style":"q1","text":"fu ñagas, ma maasaleel leen."},{"style":"q1","text":"Lii laa leen di defal,"},{"style":"q1","text":"te duma leen wacc mukk!"},{"style":"q1","text":""},{"style":"v","text":"Ñi wóolu ay jëmmi tuur,"},{"style":"q1","text":"naan jëmm yu ñu móol:"},{"style":"q1","text":"“Yeenay sunuy yàlla,”"},{"style":"q1","text":"dees na leen waññi, toroxal leen."},{"style":"s1","text":"Waa Israayil tëx nañu te silmaxa"},{"style":"q1","text":""},{"style":"v","text":"«Yeen tëx yi, dégluleen;"},{"style":"q1","text":"yeen silmaxa yi, xoolleen ba gis."},{"style":"q1","text":""},{"style":"v","text":"Ana ku silmaxa ku moy sama jaam bii\\f + \\fr 42.19 \\fk sama jaam bii \\ft mooy bànni Israayil fii.\\f*?"},{"style":"q1","text":"Ku tëx ba dab sama ndaw li ma yónni?"},{"style":"q1","text":"Ana ku silmaxa ba dab kii ñu jàmmal?"},{"style":"q1","text":"Ku silmaxa ba dab jaamu Aji Sax jii?"},{"style":"q1","text":""},{"style":"v","text":"Gis nga lu bare,"},{"style":"q1","text":"waaye jàppoo ci dara."},{"style":"q1","text":"Nopp ne kótt, dég-dég të!»"},{"style":"q1","text":""},{"style":"v","text":"Aji Sax ji la soob ci njubteem,"},{"style":"q1","text":"mu fésal màggaayu yoonam ak taar ba."},{"style":"q1","text":""},{"style":"v","text":"Waaye ñu ngii di xeet wu ñu futti, sëxëtoo;"},{"style":"q1","text":"ñépp tëje ciy pax,"},{"style":"q1","text":"dence ci kaso,"},{"style":"q1","text":"ñu doon alalu xare"},{"style":"q1","text":"fu leen kenn dul xettalee,"},{"style":"q1","text":"xanaa ñu di leen sëxëtoo,"},{"style":"q1","text":"te kenn du ne ñu delloo leen."},{"style":"b","text":""},{"style":"q1","text":""},{"style":"v","text":"Ana kan ci yeen mooy dékk lii nopp?"},{"style":"q1","text":"Kuy teewlu, ba doxe fa dégg?"},{"style":"q1","text":""},{"style":"v","text":"Ana ku jébbal waa kër \\w Yanqóoba|Yanqóoba:\\w* futtikat yi,"},{"style":"q1","text":"ku jox Israayil gii, sëxëtookat yi?"},{"style":"q1","text":"Xanaa du Aji Sax ji nu tooñ?"},{"style":"q1","text":"Ñoo baña topp ay yoonam,"},{"style":"q1","text":"baña sàmm ndigalu yoonam,"},{"style":"q1","text":""},{"style":"v","text":"ba mu yuri leen tàngooru sànjam,"},{"style":"q1","text":"sotti leen tar-taru xare,"},{"style":"q1","text":"mu jafal wetoo wet, te taxul ñu xam,"},{"style":"q1","text":"xoyom na leen te bawuñu ci xel."}]