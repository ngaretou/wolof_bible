[{"style":"s1","text":"Ña daan sànke sànku nañu"},{"style":"q1","text":""},{"style":"v","text":"Wóoy ngalla yaw bóomkat bi kenn bóomul,"},{"style":"q1","text":"yaw workat bi kenn worul."},{"style":"q1","text":"Boo noppee bóome, ñu bóom la,"},{"style":"q1","text":"te boo noppee wore, ñu wor la."},{"style":"q1","text":""},{"style":"v","text":"Éy Aji Sax ji, ngalla baaxe nu;"},{"style":"q1","text":"yaw lanu yaakaar!"},{"style":"q1","text":"Deel xëy di dooleel wii xeet,"},{"style":"q1","text":"wallu nu ci biir njàqare."},{"style":"q1","text":""},{"style":"v","text":"Sam riir jib, xeet yi fëx;"},{"style":"q1","text":"nga jóg, waaso yi fëlxoo."},{"style":"q1","text":""},{"style":"v","text":"Dees na sëxëtoo sa alal sëxëtoob soccet."},{"style":"q1","text":"Dees na ko sam ni njéeréer di samee!"},{"style":"q1","text":""},{"style":"v","text":"Aji Sax jee kawe,"},{"style":"q1","text":"moo dëkke fa kaw-a-kaw,"},{"style":"q1","text":"te mooy dajal fi \\w Siyoŋ|Siyoŋ:\\w* àtteb dëgg ak yoon."},{"style":"q1","text":""},{"style":"v","text":"Liy dalal seen jamono mooy"},{"style":"q2","text":"koomu ndam, xel ak xam-xam,"},{"style":"q1","text":"te ragal Aji Sax ji, loolooy seen alal."},{"style":"b","text":""},{"style":"q1","text":""},{"style":"v","text":"Xoolleen seen jàmbaar"},{"style":"q2","text":"ñiy yuuxoo ci mbedd mi,"},{"style":"q1","text":"ndawi jàmm yaa ngii,"},{"style":"q1","text":"di jooyoo jooy yu metti."},{"style":"q1","text":""},{"style":"v","text":"Yoon yaa ngi wéet,"},{"style":"q1","text":"kenn jaareetul ci ñall wi!"},{"style":"q1","text":"\\w Kóllëre|kóllëre g-:\\w* fecciku na,"},{"style":"q1","text":"xeebees na ay seede,"},{"style":"q1","text":"te kenn faaleetul doom aadama."},{"style":"q1","text":""},{"style":"v","text":"Suuf a ngi maral, wow koŋŋ,"},{"style":"q1","text":"gottub Libaŋ am gàcce, lax,"},{"style":"q1","text":"àllub Saron doon joor gu wow,"},{"style":"q1","text":"garabi Basan ak Karmel yëngu, di ruus."},{"style":"q1","text":""},{"style":"v","text":"Aji Sax ji nee: «Xaaral rekk ma jóg,"},{"style":"q1","text":"xaaral rekk ma ne ñokket,"},{"style":"q1","text":"xaaral rekk ma teewal samag kawe."},{"style":"q1","text":""},{"style":"v","text":"Seeni mébét di am mboob,"},{"style":"q1","text":"bu sottee dim ngooñ;"},{"style":"q1","text":"seen noowug bopp mooy xamb sawara"},{"style":"q2","text":"wi leen di xoyom."},{"style":"q1","text":""},{"style":"v","text":"Xeet yeey sànku"},{"style":"q1","text":"ni doj yu lakk ba doon kew,"},{"style":"q1","text":"mbaa taxas yu ñu buub,"},{"style":"q1","text":"sànni ci sawara, mu tàkk."},{"style":"q1","text":""},{"style":"v","text":"Yeen ñi sore, dégluleen li ma def;"},{"style":"q1","text":"yeen ñi jege, xamleen ne maa am doole.»"},{"style":"b","text":""},{"style":"q1","text":""},{"style":"v","text":"Bàkkaarkati Siyoŋ tiit nañu,"},{"style":"q1","text":"way-gëmadi yaa ngay lox."},{"style":"q1","text":"Ana kan ci nun moo mana dal ak"},{"style":"q2","text":"sawara wuy xoyome\\f + \\fr 33.14 \\fk sawara: \\ft seetal ci \\bk Esayi \\bk* 30.33.\\f*?"},{"style":"q1","text":"Ana kan ci nun moo mana dal ak"},{"style":"q2","text":"taal yu yànj ya dul fey?"},{"style":"q1","text":""},{"style":"v","text":"Xanaa kiy doxe njub,"},{"style":"q1","text":"di wax dëgg,"},{"style":"q1","text":"bañ alalu foqati;"},{"style":"q1","text":"loxo bay jalax ab ger,"},{"style":"q1","text":"noppam di tanqamlu waxi bóome,"},{"style":"q1","text":"bëtam di gëmm, ba du gis lu bon."},{"style":"q1","text":""},{"style":"v","text":"Ku ni mel, béreb bu kawe lay dëkke,"},{"style":"q1","text":"doj yu ñu dàbbali di rawtoom,"},{"style":"q1","text":"dundam doy,"},{"style":"q1","text":"te ndoxam du ñàkk."},{"style":"s1","text":"Yerusalem mucc na cib noon"},{"style":"q1","text":""},{"style":"v","text":"Yaw mi mel nii, buur bi ci taar bi ngay teg bët;"},{"style":"q1","text":"yaay gis réew mi ne màww."},{"style":"q1","text":""},{"style":"v","text":"Sam xel dem ca sa tiitaange ja woon,"},{"style":"q1","text":"nga ne: «Moo, ana ka doon waññ?"},{"style":"q1","text":"Ana ka doon natt diisaayu galag?"},{"style":"q1","text":"Ana ka doon waññ ay tata?»"},{"style":"q1","text":""},{"style":"v","text":"Su boobaa dootoo gis xeet wii di jaay doole,"},{"style":"q1","text":"xeet wii diisu làkk ba déggeesu ko,"},{"style":"q1","text":"taqu làmmiñ ba xameesul lu ñuy wax."},{"style":"q1","text":""},{"style":"v","text":"Xoolal \\w Siyoŋ|Siyoŋ:\\w*, dëkk ba nuy màggale;"},{"style":"q1","text":"yaay teg bët Yerusalem, dëkkuwaay bu dal ba,"},{"style":"q1","text":"xayma bu deesul sempi,"},{"style":"q1","text":"wewukaay ya deesu ko buddi mukk,"},{"style":"q1","text":"te luy buumu xayma ya it, deesu ko dog."},{"style":"q1","text":""},{"style":"v","text":"Foofa déy la nu Aji Sax ju màgg ji"},{"style":"q2","text":"di nekkal béreb bu defi dex aki wal,"},{"style":"q1","text":"fu gaalu joow dul dawe,"},{"style":"q1","text":"te gaal gu mag du fa jaare,"},{"style":"q1","text":""},{"style":"v","text":"Aji Sax jee nuy jiite,"},{"style":"q1","text":"Aji Sax jee nuy dogalal yoon."},{"style":"q1","text":"Aji Sax jeey sunu buur!"},{"style":"q1","text":"Moom moo nuy wallu."},{"style":"q1","text":""},{"style":"v","text":"Yeen nag seen réew mi gaal la,"},{"style":"q2","text":"gu goj ya yolom,"},{"style":"q1","text":"ponk ba ca digg ba di yëngu,"},{"style":"q1","text":"ba ndimol gaal gi firikuwul."},{"style":"q1","text":"Dees na séddoo lël ju ne gàññ,"},{"style":"q1","text":"ba làggi ya sax séddu ca."},{"style":"q1","text":""},{"style":"v","text":"Du kenn ci waa Yerusalem,"},{"style":"q1","text":"ku neeti wopp na."},{"style":"q1","text":"Waa dëkk bépp ay am njéggalu bàkkaar."}]