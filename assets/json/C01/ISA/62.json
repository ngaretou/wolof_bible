[{"style":"s1","text":"Yerusalem mooy siggi, mucc"},{"style":"q1","text":""},{"style":"v","text":"\\w Siyoŋ|Siyoŋ:\\w* a tax duma selaw,"},{"style":"q1","text":"moom Yerusalem mi tax duma noppi,"},{"style":"q1","text":"ba kera àtte dëggam leer ni ceeñeeru njël,"},{"style":"q1","text":"muccam dikkal ko ni jum bu ne ràññ."},{"style":"q1","text":""},{"style":"v","text":"Su boobaa xeet yi gis sag njub,"},{"style":"q1","text":"buur yépp gis sa daraja,"},{"style":"q1","text":"ba ñu di la tudde tur wu yees"},{"style":"q2","text":"wu Aji Sax ji di tuddal boppam."},{"style":"q1","text":""},{"style":"v","text":"Yaay doon kaalag teraanga"},{"style":"q2","text":"ci loxol Aji Sax ji,"},{"style":"q1","text":"yaay doon mbaxanam buur,"},{"style":"q2","text":"ci sa biir loxol Yàlla jii."},{"style":"b","text":""},{"style":"q1","text":""},{"style":"v","text":"Deesatu la woowe «Dëkk bi ñu wacc,»"},{"style":"q1","text":"deesatul woowe sam réew «Réew mu gental.»"},{"style":"q1","text":"Xanaa ñu woowe la «Dëkk bi ma neex,»"},{"style":"q1","text":"tey woowe sam réew «Boroom jëkkër,»"},{"style":"q1","text":"ndax yaa neex Aji Sax ji,"},{"style":"q1","text":"te sa réew mi dina am boroom kër."},{"style":"q1","text":""},{"style":"v","text":"Ni xale bu góor di takke ab janq,"},{"style":"q1","text":"ni la la sa doom yu góor di moome ni jëkkër\\f + \\fr 62.5 \\fk doom yu góor \\ft yi ñooy waa Yuda, te ñooy moom seen réew.\\f*;"},{"style":"q1","text":"ni boroom séet di bégee ab séetam,"},{"style":"q1","text":"ni la la sa Yàlla di bégee."},{"style":"b","text":""},{"style":"q1","text":""},{"style":"v","text":"Yerusalem, tabb naa ay wattukat"},{"style":"q2","text":"ci sa kawi tata."},{"style":"q1","text":"Buñu selaw, du guddi du bëccëg!"},{"style":"q1","text":"Yeen ñiy soññ Aji Sax ji,"},{"style":"q1","text":"buleen dallu."},{"style":"q1","text":""},{"style":"v","text":"Buleen may Aji Sax ji fu mu dalloo,"},{"style":"q1","text":"ba kera muy taxawalaat Yerusalem,"},{"style":"q1","text":"ba def ko sababu cant fi kaw suuf."},{"style":"b","text":""},{"style":"q1","text":""},{"style":"v","text":"Aji Sax jee giñ lii ci ndijooram,"},{"style":"q1","text":"giñ ko ci përëgam bi àttan,"},{"style":"q1","text":"ne: «Dootuma joxe sam pepp,"},{"style":"q1","text":"say noon dunde,"},{"style":"q1","text":"te doomi doxandéem dootuñu naan"},{"style":"q2","text":"sa biiñ bu bees"},{"style":"q2","text":"bi nga ame saw ñaq."},{"style":"q1","text":""},{"style":"v","text":"Ñi góob pepp mee koy lekk,"},{"style":"q1","text":"di ko sante Aji Sax ji."},{"style":"q1","text":"Ñi witt reseñ jeey naan biiñ bi"},{"style":"q1","text":"fi sama biir ëtt bu \\w sell|sell:\\w*.»"},{"style":"q1","text":""},{"style":"v","text":"Jàllsileen, jàllsileen bunti dëkk bi,"},{"style":"q1","text":"nangeen xàll yoonu xeet wi;"},{"style":"q1","text":"maasaleleenoo, maasaleleen ngér mi,"},{"style":"q1","text":"dindi doj yi!"},{"style":"q1","text":"Yékkatileen raaya ju askan yépp gis."},{"style":"q1","text":""},{"style":"v","text":"Aji Sax jaa ngoog,"},{"style":"q1","text":"yéene na lii ba ca cati àddina,"},{"style":"q1","text":"mu ne: «Waxleen Siyoŋ dëkk bu taaru bi, ne ko:"},{"style":"q1","text":"“Sab \\w jotkat|jotkat b-:\\w* a ngii di dikk!"},{"style":"q1","text":"Mu ngii ànd akub yoolam,"},{"style":"q1","text":"ñaqu liggéeyam jiitu ko.”"},{"style":"q1","text":""},{"style":"v","text":"Dees na leen woowe “Askan wu sell wi,”"},{"style":"q1","text":"“Ñi Aji Sax ji jot;”"},{"style":"q1","text":"te yaw Yerusalem dees na la woowe “Ki ñu namm,”"},{"style":"q1","text":"“Dëkk bi ñu waccul.”»"}]