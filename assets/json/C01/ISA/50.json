[{"style":"s1","verse":"","text":"Aji Sax ji waccul ñoñam"},{"style":"q1","verse":"","text":""},{"style":"v","verse":"1","text":"Aji Sax ji dafa wax ne:"},{"style":"q1","verse":"","text":"«Xanaa damaa fase seen ndey?"},{"style":"q1","verse":"","text":"Wonleen ma kayitu pase mi!"},{"style":"q1","verse":"","text":"Maa leen jaay njaam, feyey bor?"},{"style":"q1","verse":"","text":"Ana ku ma leen jaay?"},{"style":"q1","verse":"","text":"Bu ñu leen jaayee, seeni ñaawtéef a."},{"style":"q1","verse":"","text":"Bu ñu fase woon seen ndey it, seeni moy a."},{"style":"q1","verse":"","text":""},{"style":"v","verse":"2","text":"Ana lu tax ba ma dikkee, kenn nekku fa?"},{"style":"q1","verse":"","text":"Ma woote, kenn wuyuwul?"},{"style":"q1","verse":"","text":"Damaa gàtta gàtt loxo, ba manumaa walloo?"},{"style":"q1","verse":"","text":"Am damaa ñàkk doole ju ma xettalee?"},{"style":"q1","verse":"","text":"Xanaa du maay gëdd géej, mu wow,"},{"style":"q1","verse":"","text":"maay defi dex màndiŋ, ndox tukki;"},{"style":"q1","verse":"","text":"jën ya mar, dee ba yàqu?"},{"style":"q1","verse":"","text":""},{"style":"v","verse":"3","text":"Du maay sànge asamaan ag lëndëm,"},{"style":"q1","verse":"","text":"mu mel ni ku ma solal saaku yu muy ñaawloo?»"},{"style":"s1","verse":"","text":"Siggal nañu jaamub Aji Sax ji"},{"style":"q1","verse":"","text":""},{"style":"v","verse":"4","text":"Boroom bi Aji Sax ji moo ma may"},{"style":"q2","verse":"","text":"làmmiñu ndongo lu mokkal,"},{"style":"q1","verse":"","text":"ngir ma xam gan kàddu laay jàppalee ku sonn."},{"style":"q1","verse":"","text":"Suba su ne mu yee ma, yeel ma nopp"},{"style":"q2","verse":"","text":"bu ma teewloo ni dongo yi."},{"style":"q1","verse":"","text":""},{"style":"v","verse":"5","text":"Boroom bi Aji Sax jee ma bënnali nopp,"},{"style":"q1","verse":"","text":"te man it, gàntalu ma ko,"},{"style":"q1","verse":"","text":"deltuwuma gannaaw."},{"style":"q1","verse":"","text":""},{"style":"v","verse":"6","text":"Sama gannaaw laa jox ku may dóor,"},{"style":"q1","verse":"","text":"dékk lex kuy xus sama sikkim,"},{"style":"q1","verse":"","text":"te làquma sama kanam ku may saagaaka serati."},{"style":"q1","verse":"","text":""},{"style":"v","verse":"7","text":"Waaye Boroom bi Aji Sax jee may dimbali,"},{"style":"q1","verse":"","text":"ba tax rusuma."},{"style":"q1","verse":"","text":"Moo ma taxa dogu ba dëgër,"},{"style":"q1","verse":"","text":"ngir xam naa ne deesu ma rusloo."},{"style":"q1","verse":"","text":""},{"style":"v","verse":"8","text":"Ki may dëggal jege na."},{"style":"q1","verse":"","text":"Ana kuy layook man? Nan bokk taxaw!"},{"style":"q1","verse":"","text":"Kuy jànkoonteek man ci yoon? Na jegesi boog!"},{"style":"q1","verse":"","text":""},{"style":"v","verse":"9","text":"Ma ne, Boroom bi Aji Sax jee may dimbali."},{"style":"q1","verse":"","text":"Ana ku may daan?"},{"style":"q1","verse":"","text":"Dama ne, ñoom ñépp ay jeexal"},{"style":"q1","verse":"","text":"ni yére yu saxe ba sagaroo."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Ana ku ragal Aji Sax ji ci yeen,"},{"style":"q1","verse":"","text":"di déglu kàddug jaamam?"},{"style":"q1","verse":"","text":"Képp kuy doxe lëndëm"},{"style":"q1","verse":"","text":"te amul leeraange,"},{"style":"q1","verse":"","text":"na wóolu Aji Sax ji,"},{"style":"q1","verse":"","text":"te wéeroo Yàllaam jii."},{"style":"q1","verse":"","text":""},{"style":"v","verse":"11","text":"Ma ne, yeen ñiy jafal ab taal ñépp"},{"style":"q1","verse":"","text":"tey gañoo jum yuy boy,"},{"style":"q1","verse":"","text":"xuusleen ci sawara si ngeen jafal"},{"style":"q1","verse":"","text":"ak jum yi ngeen boyal."},{"style":"q1","verse":"","text":"Maa leen dogalal lii:"},{"style":"q1","verse":"","text":"yeenay tëddaale mitit."}]