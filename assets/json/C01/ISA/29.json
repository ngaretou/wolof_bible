[{"style":"s1","verse":"","text":"Mbugal ñeel na Aryel"},{"style":"q1","verse":"","text":""},{"style":"v","verse":"1","text":"Wóoy ngalla Aryelee, Aryel\\f + \\fr 29.1 \\fk Aryel, \\ft tur la wu ñuy woowe Yerusalem. Man naa tekki itam taalub sarxalukaay ba woon ca kër Yàlla ga.\\f*,"},{"style":"q1","verse":"","text":"dëkk ba Daawuda dale."},{"style":"q1","verse":"","text":"Dundleen at ak at,"},{"style":"q1","verse":"","text":"amalleen ci màggal ci kaw màggal."},{"style":"q1","verse":"","text":""},{"style":"v","verse":"2","text":"Du tee ma wàcceel Aryel musiba,"},{"style":"q1","verse":"","text":"ñuy yuuxooka jooyoo."},{"style":"q1","verse":"","text":"Yerusalem ay mel ci man"},{"style":"q2","verse":"","text":"ni Aryel, taalub sarxalukaay."},{"style":"q1","verse":"","text":""},{"style":"v","verse":"3","text":"Maay dal ab dal, wër la,"},{"style":"q1","verse":"","text":"gawe la ay tata,"},{"style":"q1","verse":"","text":"jali jal, fuuge la."},{"style":"q1","verse":"","text":""},{"style":"v","verse":"4","text":"Dinga suufe ba mel ni kuy àddoo biir suuf,"},{"style":"q1","verse":"","text":"sa baat di ndéey lu dégtoo xóote ya pëndub suuf lale,"},{"style":"q1","verse":"","text":"mel ni njuuma lu waxam bawoo biir suuf,"},{"style":"q1","verse":"","text":"baatam yeloo xóote ya pëndub suuf lale."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Say noon ay def gàngoor ni feppi suuf,"},{"style":"q1","verse":"","text":"di naaxu nit ñu néeg, ñu ngelaw liy wal nib cox."},{"style":"q1","verse":"","text":"Loolooy jekki am, ca saa sa."},{"style":"q1","verse":"","text":""},{"style":"v","verse":"6","text":"Aji Sax ji Boroom gàngoori xare yi moo lay dikke"},{"style":"q2","verse":"","text":"dënook suuf su yëngu ak riir mu réy,"},{"style":"q1","verse":"","text":"ngelaw riddi, di ngëlén,"},{"style":"q1","verse":"","text":"ànd ak sawara wuy xoyome."},{"style":"q1","verse":"","text":""},{"style":"v","verse":"7","text":"Mboolem xeet yu bare yiy xareek Aryel,"},{"style":"q1","verse":"","text":"di song dëkk beeki tataam,"},{"style":"q1","verse":"","text":"nar leena toroxal,"},{"style":"q1","verse":"","text":"ñoom ñépp ay mel ni gént mbaa njeneeru guddi!"},{"style":"q1","verse":"","text":""},{"style":"v","verse":"8","text":"Su boobaa mu mel ni ku xiif,"},{"style":"q1","verse":"","text":"géntul lu moy di lekk,"},{"style":"q1","verse":"","text":"yewwu rekk, biir ba wéet;"},{"style":"q1","verse":"","text":"mbaa ku mar, géntul lu moy di naan,"},{"style":"q1","verse":"","text":"yewwu rekk, loof, put ga wow koŋŋ."},{"style":"q1","verse":"","text":"Noonu la gàngooru xeet yépp di nekke,"},{"style":"q1","verse":"","text":"mboolem xeet yooyuy xaareji fa \\w Siyoŋ|Siyoŋ:\\w*!"},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Tendeefal, jommi rekk!"},{"style":"q1","verse":"","text":"Gëmm, gumba rekk."},{"style":"q1","verse":"","text":"Ñiika màndi te biiñ taxul,"},{"style":"q1","verse":"","text":"ñuy jang te ñoll taxul!"},{"style":"q1","verse":"","text":""},{"style":"v","verse":"10","text":"Aji Sax ji déy yeen la wal"},{"style":"q2","verse":"","text":"ngelawal nelaw yu xóot,"},{"style":"q1","verse":"","text":"taf seeni gët, te ngeen di yonent yi;"},{"style":"q1","verse":"","text":"muur seeni bopp, te ngeen di boroom peeñu yi."},{"style":"q1","verse":"","text":""},{"style":"v","verse":"11","text":"Peeñum xew-xew yii yépp ump na leen,"},{"style":"q1","verse":"","text":"ni leen kàdduy téere bu ñu tay umpe."},{"style":"q1","verse":"","text":"Boo ko joxee ku jàng, ne ko mu jàng ko,"},{"style":"q1","verse":"","text":"mu ne la manu ko, nde dees koo tay;"},{"style":"q1","verse":"","text":""},{"style":"v","verse":"12","text":"nga jox ko ku jàngul, ne ko mu jàng,"},{"style":"q1","verse":"","text":"mu ne la manula jàng."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Boroom bi nee: «Askan wii, làmmiñ lañu ma jegee,"},{"style":"q1","verse":"","text":"lori neen lañu may wormaale,"},{"style":"q1","verse":"","text":"te seen xol sore ma."},{"style":"q1","verse":"","text":"Seen ragal ak man it,"},{"style":"q1","verse":"","text":"njàngum tari kepp la."},{"style":"q1","verse":"","text":""},{"style":"v","verse":"14","text":"Moo tax maa ngii di dellu wéyeek askan wii,"},{"style":"q2","verse":"","text":"ay kéemtaan aki kiraama"},{"style":"q1","verse":"","text":"yuy tiiñ boroom xel ak xelam,"},{"style":"q1","verse":"","text":"réer xamkat ak xam-xamam.»"},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Wóoy ngalla ñiy làqu Aji Sax ji,"},{"style":"q1","verse":"","text":"di nëbb seen mébét,"},{"style":"q1","verse":"","text":"ba lëndëm muur seen jëf,"},{"style":"q1","verse":"","text":"ñu naan: «Ana ku nu gis?"},{"style":"q1","verse":"","text":"Ana ku nu yég?»"},{"style":"q1","verse":"","text":""},{"style":"v","verse":"16","text":"Yeenaka juunum xel!"},{"style":"q1","verse":"","text":"Dees na jaawale tabaxkatu njaq beek ban bi?"},{"style":"q1","verse":"","text":"Ndax li ñu sàkk dina ne ki ko sàkk:"},{"style":"q1","verse":"","text":"«Kii sàkku ma»?"},{"style":"q1","verse":"","text":"Am njaq leey waxtaane tabaxkat bi naa:"},{"style":"q1","verse":"","text":"«Kii manula tabax»?"},{"style":"s1","verse":"","text":"La woon day wonni"},{"style":"q1","verse":"","text":""},{"style":"v","verse":"17","text":"Xamuleen ne fi leek lu néewa néew,"},{"style":"q1","verse":"","text":"àllub Libaŋ soppalikub tóokër,"},{"style":"q1","verse":"","text":"tóokër bi walbatiku meññ, ba ñu ne ab gott la?"},{"style":"q1","verse":"","text":""},{"style":"v","verse":"18","text":"Su bés baa ab tëx dégg kàdduy téere,"},{"style":"q1","verse":"","text":"silmaxa tàggook lëndëm, di gis,"},{"style":"q1","verse":"","text":""},{"style":"v","verse":"19","text":"néew-doole yi dellu bége Aji Sax ji,"},{"style":"q1","verse":"","text":"ñi gëna ñàkk di bànneexoo \\w Aji Sell|Aji Sell j-:\\w* ju Israayil."},{"style":"q1","verse":"","text":""},{"style":"v","verse":"20","text":"Ku néeg déy dina neen,"},{"style":"q1","verse":"","text":"kuy ñaawle sànku,"},{"style":"q1","verse":"","text":"te képp kuy yeeru nu mu defe lu bon,"},{"style":"q2","verse":"","text":"jóge fi."},{"style":"q1","verse":"","text":""},{"style":"v","verse":"21","text":"Mooy ñiy tuumaal nit,"},{"style":"q1","verse":"","text":"di fiir ab àttekat ca pénc ma,"},{"style":"q1","verse":"","text":"di àtte ñàkkal nit ku jub ci dara."},{"style":"q1","verse":"","text":""},{"style":"v","verse":"22","text":"Moo tax Aji Sax ji jotoon Ibraayma,"},{"style":"q1","verse":"","text":"wax ak waa kër \\w Yanqóoba|Yanqóoba:\\w*, ne leen:"},{"style":"q1","verse":"","text":"«Léegi Yanqóoba du rusati,"},{"style":"q1","verse":"","text":"du amati yaraange.»"},{"style":"q1","verse":"","text":""},{"style":"v","verse":"23","text":"Bu am meññeefam gisee"},{"style":"q1","verse":"","text":"li sama loxo def fi seen biir,"},{"style":"q1","verse":"","text":"dinañu wormaal sama tur wu sell wi,"},{"style":"q1","verse":"","text":"wormaal sama sellaay, man Aji Sell ju Yanqóoba."},{"style":"q1","verse":"","text":"Dinañu ma ragal, man Yàllay Israayil,"},{"style":"q1","verse":"","text":""},{"style":"v","verse":"24","text":"ba ñi réeroon, mujj xam;"},{"style":"q1","verse":"","text":"ñurumtukat yi dégg ndigal."}]