[{"style":"s1","text":"Kilifteef gu bees taxaw na"},{"style":"p","text":""},{"style":"v","text":"Mbir mii la Yàlla won Esayi doomu Amocc ci mbirum Yuda ak Yerusalem."},{"style":"q1","text":""},{"style":"v","text":"Fan yu mujj ya, dees na taxawal"},{"style":"q2","text":"tundu kër Aji Sax ji,"},{"style":"q1","text":"Aji Sax ji mooy gëna kawe ci tund yi,"},{"style":"q1","text":"tiim tund yu ndaw yi,"},{"style":"q1","text":"xeet yépp riirandoo, wutsi ko."},{"style":"q1","text":""},{"style":"v","text":"Ay askan yu bareey dikk, naan:"},{"style":"q1","text":"«Dikkleen nu yéegi tundu Aji Sax ji,"},{"style":"q1","text":"fa kër Yàllay \\w Yanqóoba|Yanqóoba:\\w*,"},{"style":"q1","text":"mu xamal nuy yoonam,"},{"style":"q1","text":"ba nu doxe yooyu ñallam.»"},{"style":"q1","text":"\\w Siyoŋ|Siyoŋ:\\w* kat la ndigalu yoon di bawoo,"},{"style":"q1","text":"Yerusalem googu la kàddug Aji Sax ji di jóge."},{"style":"q1","text":""},{"style":"v","text":"Mooy àtte diggante xeet yi,"},{"style":"q1","text":"mooy dogalal ay askani askan,"},{"style":"q1","text":"ñu tëgg seeni saamar ay illéer,"},{"style":"q1","text":"def seeni xeej ay sàrt;"},{"style":"q1","text":"aw xeet dootul xàcc saamar jëme ci moroom ma,"},{"style":"q1","text":"te dootuñu leen tàggat cib xare."},{"style":"q1","text":""},{"style":"v","text":"Yeen waa kër Yanqóoba,"},{"style":"q1","text":"kaayleen nu doxe leeru Aji Sax ji!"},{"style":"s1","text":"Bew, yàqule"},{"style":"q1","text":""},{"style":"v","text":"Boroom bi, bàyyi nga waa kër \\w Yanqóoba|Yanqóoba:\\w*, sa ñoñ,"},{"style":"q1","text":"ndax jëfi waa penku lañu feese"},{"style":"q1","text":"aki gisaanekat, ba mel ni waa Filisti,"},{"style":"q1","text":"te ñooy tàppante pasook doomi doxandéem yi."},{"style":"q1","text":""},{"style":"v","text":"Seen réew maa ngi ne gàññ ak xaalis ak wurus,"},{"style":"q1","text":"alal du jeex,"},{"style":"q1","text":"fas ne xas,"},{"style":"q1","text":"watiiri xare du jeex."},{"style":"q1","text":""},{"style":"v","text":"Seen réew maa ngi fees aki yàllantu;"},{"style":"q1","text":"ñuy sujjóotal seen liggéeyu loxo yooyu,"},{"style":"q1","text":"te ñoo ko sàkkal seen bopp."},{"style":"q1","text":""},{"style":"v","text":"Doom aadama torox na, ku ne detteelu,"},{"style":"q1","text":"waaye bu leen yékkati!"},{"style":"q1","text":""},{"style":"v","text":"Ayca ca xunt ma,"},{"style":"q1","text":"làqujileen biiri pax,"},{"style":"q1","text":"ba sore tiitaange ji Aji Sax ji sabab,"},{"style":"q1","text":"sore darajay màggaayam."},{"style":"q1","text":""},{"style":"v","text":"Bésub keroog booba,"},{"style":"q1","text":"ku bew bay regeju mooy detteelu,"},{"style":"q1","text":"sagub nit sàggiku,"},{"style":"q1","text":"Aji Sax ji doŋŋ mooy jagoo kawe."},{"style":"b","text":""},{"style":"q1","text":""},{"style":"v","text":"Bés déy ñeel na Aji Sax ju gàngoor yi,"},{"style":"q2","text":"ca lay xaare képp ku bew ak ku reew,"},{"style":"q1","text":"ba kuy daŋŋiiral, detteelu."},{"style":"q1","text":""},{"style":"v","text":"Ca lay xaare garabi seedari Libaŋ"},{"style":"q2","text":"yi ne coleet, ba kawe,"},{"style":"q1","text":"ak garab yu mag ya fa Basan."},{"style":"q1","text":""},{"style":"v","text":"Ca lay xaare wépp tund wu mag wu ne coleet,"},{"style":"q1","text":"ak bépp jànj bu kawe,"},{"style":"q1","text":""},{"style":"v","text":"ak bépp soorooru tata bu gudd,"},{"style":"q1","text":"ak bépp tata bu ñu dàbbali,"},{"style":"q1","text":""},{"style":"v","text":"ak gaalu Tarsis gu mag gu mu doon,"},{"style":"q1","text":"ak gépp gaal gu taaru."},{"style":"q1","text":""},{"style":"v","text":"Bésub keroog booba,"},{"style":"q1","text":"kuy daŋŋiiral, detteelu,"},{"style":"q1","text":"sagub nit sàggiku,"},{"style":"q1","text":"Aji Sax ji doŋŋ mooy jagoo kawe."},{"style":"b","text":""},{"style":"q1","text":""},{"style":"v","text":"Yàllantu yépp a naan mes,"},{"style":"q1","text":""},{"style":"v","text":"nit ñi làquji biir xunti doj,"},{"style":"q1","text":"ruuruji biiri pax,"},{"style":"q1","text":"ba sore tiitaange ji Aji Sax ji sabab,"},{"style":"q1","text":"sore darajay màggaayam,"},{"style":"q1","text":"kera buy taxaw, ba suuf di lox."},{"style":"q1","text":""},{"style":"v","text":"Bésub keroog booba,"},{"style":"q1","text":"yàllantuy xaalis ak wurus"},{"style":"q2","text":"ya nit sàkkal boppam, di leen sujjóotal,"},{"style":"q1","text":"ñoom lay sànni ca jaar yaak njugub ya,"},{"style":"q1","text":""},{"style":"v","text":"ba mana làquji ca xunt ya"},{"style":"q1","text":"ak xarantey doj ya,"},{"style":"q1","text":"ba sore tiitaange ji Aji Sax ji sabab,"},{"style":"q1","text":"sore darajay màggaayam,"},{"style":"q1","text":"kera buy taxaw, ba suuf di lox."},{"style":"q1","text":""},{"style":"v","text":"Baleen nit,"},{"style":"q1","text":"noowal bakkan kese la!"},{"style":"q1","text":"Ana lees koy nawe?"}]