[{"style":"b","text":""},{"style":"q1","text":""},{"style":"v","text":"Waa Mowab a nga naa:"},{"style":"q1","text":"«Yónneeleen boroom réew mi yóbbalu kuuy yu ndaw,"},{"style":"q1","text":"jële ko Sela, jaare màndiŋ ma,"},{"style":"q1","text":"yóti ko buurub Yuda fa tundu \\w Siyoŋ|Siyoŋ:\\w* mu taaru.»"},{"style":"q1","text":""},{"style":"v","text":"Jigéeni Mowab a nga ca jàllukaayu dexu Arnon,"},{"style":"q1","text":"mel ni picc yu tasaaroo fa seeni tàgg,"},{"style":"q1","text":"di fët-fëtluy, naaw."},{"style":"q1","text":""},{"style":"v","text":"Ña nga naa njiiti Yuda:"},{"style":"q1","text":"«Xelalleen nu, àtte nu,"},{"style":"q1","text":"lalal nu bëccëg ndarakàmm ker gu mel ni guddi,"},{"style":"q1","text":"yiire ko daw-làqu yi nu doon;"},{"style":"q1","text":"buleen nu wor te nuy wuta raw!"},{"style":"q1","text":""},{"style":"v","text":"Mayleen nu, nun ñi rëcce Mowab, nu dal ak yeen,"},{"style":"q1","text":"te ngeen làq nu bóomkat.»"},{"style":"q1","text":"Kiy noote déy day jeexal, sëxëtoo dakk,"},{"style":"q1","text":"kiy lore ci réew mi jóge fi,"},{"style":"q1","text":""},{"style":"v","text":"ab jal sampe fi ci ngor,"},{"style":"q1","text":"ki ci toogee jikko ju dëggu di askanu Daawuda"},{"style":"q1","text":"te di njiit luy sàkku yoon, yàkkamti àtteb dëgg."},{"style":"b","text":""},{"style":"q1","text":""},{"style":"v","text":"Noo dégg ni Mowab réye,"},{"style":"q1","text":"réya réy, reew te bew,"},{"style":"q1","text":"seeni kañu di waxi neen."},{"style":"q1","text":""},{"style":"v","text":"Moo tax Mowab di jooy ba ñéppi Mowab jooyoo,"},{"style":"q1","text":"ndax namm nàkku reseñ ba woon ca Kir Eres,"},{"style":"q1","text":"ba ne yàcc, di binni."},{"style":"q1","text":""},{"style":"v","text":"Tool ya fa Esbon day wow,"},{"style":"q1","text":"njiiti xeet yee dëggaate ngëneelu reseñ gu Sibma,"},{"style":"q1","text":"te cabb ya lalu woon ba Yaser,"},{"style":"q1","text":"ba àkki déndu màndiŋ ma,"},{"style":"q1","text":"car ya law ba wàllaa géej."},{"style":"q1","text":""},{"style":"v","text":"Jooyi waa Yaser laay jooy reseñ ga fa Sibma,"},{"style":"q1","text":"yeen waa Esbon ak Elale, ma sange leeni rongooñ,"},{"style":"q1","text":"nde fa ngeen di dajaleek fa ngeen di góobe,"},{"style":"q1","text":"coowal mbégtee fay dakke."},{"style":"q1","text":""},{"style":"v","text":"Mbégteek bànneex ay toxoo seeni tool,"},{"style":"q1","text":"ay woy aki sarxolle noppee jibe seeni tóokër,"},{"style":"q1","text":"te nalkatu reseñ naltil fa mbànd ya!"},{"style":"q1","text":"Aji Sax jee dakkal coow li."},{"style":"q1","text":""},{"style":"v","text":"Maa ngi yërëm Mowab, bay binni ni buumu riiti,"},{"style":"q1","text":"sama yaram daw ci Kir Eres."},{"style":"b","text":""},{"style":"q1","text":""},{"style":"v","text":"Mowab a ngoog ak coonoom,"},{"style":"q1","text":"ba muy deme fa bérebi jaamookaay ya,"},{"style":"q1","text":"dugg kër yàllaam di ñaan te du am."},{"style":"q1","text":""},{"style":"v","text":"Lii la Aji Sax ji waxoon bu yàgg ci mbirum Mowab,"},{"style":"q1","text":""},{"style":"v","text":"tey Aji Sax ji wax ne:"},{"style":"q1","text":"«Fileek ñetti at yu surga bu ñu bind waññ,"},{"style":"q1","text":"dees na sàggi sagub Mowab,"},{"style":"q1","text":"te li ñuy bare tey lépp,"},{"style":"q1","text":"seenum ndes ay néew lool te tekkeedi.»"}]