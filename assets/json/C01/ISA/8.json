[{"style":"s1","text":"Asiri workat la, matul wéeruwaay"},{"style":"p","text":""},{"style":"v","text":"Gannaaw gi, Aji Sax ji ne ma: «Jëlal àlluwa ju mag, ak xalima gu jàppandi, nga bind ci lii: “Mayer Salal Xas Bas” (muy firi Sëxëtoo këfit foqet).»"},{"style":"v","text":"Ma wut ci seede, won àlluwa ja ñaar ñu mat seede: ñuy Uri \\w sarxalkat|sarxalkat b-:\\w* ba, ak Sàkkaryaa doomu Yeberekiya."},{"style":"v","text":"Ba loolu weesoo ma jaxasoo ak sama soxna, yonent bu jigéen ba, mu ëmb, gannaaw gi mu am ca doom ju góor. Aji Sax ji ne ma: «Tudde ko “Mayer Salal Xas Bas.”"},{"style":"v","text":"Bala xale bee man ne “Baay” mbaa “Yaay” déy, dees na yóbbul buurub Asiri alal ju ñu foqatee Damaas ak lël ju ñu këfe Samari, nangu ko.»"},{"style":"q1","text":""},{"style":"v","text":"Aji Sax ji dellu ne ma:"},{"style":"q1","text":""},{"style":"v","text":"«Gannaaw askan wee teddadil ndoxum Silowe"},{"style":"q2","text":"mi ci wal mu teey mi,"},{"style":"q1","text":"di bége Reccin ak doomu Remalya,"},{"style":"q1","text":""},{"style":"v","text":"Boroom baa ngii di leen sottisi"},{"style":"q1","text":"dexu Efraat gi ne xéew ak dooleem,"},{"style":"q1","text":"te mooy buurub Asiri ak mboolem darajaam."},{"style":"q1","text":"Dex gi mooy génn xuram,"},{"style":"q1","text":"fees fépp fu dig tàkkam,"},{"style":"q1","text":""},{"style":"v","text":"wal-wali jàll Yuda,"},{"style":"q1","text":"mbënn ma wal, taañaañal,"},{"style":"q1","text":"yéeg ba tollu ko ci put,"},{"style":"q1","text":"firiku niy laaf ba dajal sam réew, yaw Emanuwel.»"},{"style":"q1","text":""},{"style":"v","text":"Yeen xeet yi, xaaculeen, dees na leen rajaxe."},{"style":"q1","text":"Yeen waa cati àddina, teewluleen!"},{"style":"q1","text":"Gañoo gañu, ñu rajaxe leen!"},{"style":"q1","text":"Ma ne: Gañoo gañu, ñu rajaxe leen!"},{"style":"q1","text":""},{"style":"v","text":"Ngeen mébét, dara!"},{"style":"q1","text":"Ngeen diisoo, diisoo, tus!"},{"style":"q1","text":"Yàllaa ànd ak nun!"},{"style":"s1","text":"Aji Sax jee jara ragal"},{"style":"q1","text":""},{"style":"v","text":"Aji Sax ji moo wax ak man,"},{"style":"q1","text":"ba mu ma nee nikk, artu ma,"},{"style":"q1","text":"ngir ma baña roy askan wii. Mu ne ma:"},{"style":"q1","text":""},{"style":"v","text":"«Bul tudde wor,"},{"style":"q1","text":"lenn lu askan wii tudde wor;"},{"style":"q1","text":"lu ñu ragal it, bu ko ragal,"},{"style":"q1","text":"bu ko tiit."},{"style":"q1","text":""},{"style":"v","text":"Aji Sax ji Boroom gàngoor yi daal ngay sellal,"},{"style":"q1","text":"moom ngay ragal,"},{"style":"q1","text":"moom ngay tiit."},{"style":"q1","text":""},{"style":"v","text":"Mu doon seen kër gu sell,"},{"style":"q1","text":"di itam doj wuy fakkastale,"},{"style":"q1","text":"xeer wuy daaneel, ci ñaari këri Israayil,"},{"style":"q1","text":"te dim yeer, dig fiir,"},{"style":"q1","text":"ñeel ku dëkk Yerusalem."},{"style":"q1","text":""},{"style":"v","text":"Ñu baree cay tërëf,"},{"style":"q1","text":"daanu, damm,"},{"style":"q1","text":"mbaa ñu sërëx, keppu.»"},{"style":"b","text":""},{"style":"q1","text":""},{"style":"v","text":"Dencal seede bii,"},{"style":"q1","text":"jëlal lii ndigal, tay cib tayu,"},{"style":"q1","text":"dénk ko samay dongo."},{"style":"q1","text":""},{"style":"v","text":"Maa ngi séentu Aji Sax ji,"},{"style":"q1","text":"mu ngi won waa kër \\w Yanqóoba|Yanqóoba:\\w* gannaaw,"},{"style":"q1","text":"waaye maa ngi koy yaakaar."},{"style":"q1","text":""},{"style":"v","text":"Man de, maa ngii, maak xale yi ma Aji Sax ji may,"},{"style":"q1","text":"nu diy firnde fi Israayil te diy tegtal"},{"style":"q2","text":"yu bàyyikoo fa Aji Sax ji Boroom gàngoor yi,"},{"style":"q2","text":"ki dëkke tundu \\w Siyoŋ|Siyoŋ:\\w*."},{"style":"q1","text":""},{"style":"v","text":"Am na ñu naan:"},{"style":"q1","text":"«Laajleen boroomi rawaan,"},{"style":"q1","text":"ak ñiy gisaane nit ñu dee te di kebetooka ŋun-ŋuni."},{"style":"q1","text":"Aw xeet sañ nañoo gisaanee seeni tuur,"},{"style":"q1","text":"tey diis ñi dee mbiri ñiy dund.»"},{"style":"q1","text":""},{"style":"v","text":"Kon waxleen ne leen: «Ayca, delluleen ca ndigali yoon ya,"},{"style":"q2","text":"ak seedey kàdduy \\w waxyu|waxyu:\\w* ya."},{"style":"q1","text":"Kuy wax googu kàddu, ag leer fenkalu la.»"},{"style":"q1","text":""},{"style":"v","text":"Nit ñi dinañu taxawaalu ci réew mi,"},{"style":"q1","text":"boole njàqareekub xiif,"},{"style":"q1","text":"te bu ñu xiifee, ñéññ,"},{"style":"q1","text":"téen, xool kaw,"},{"style":"q1","text":"saaga seen buur, saaga Yàlla,"},{"style":"q1","text":""},{"style":"v","text":"dellu xool fi suuf,"},{"style":"q1","text":"yem ciw tiis, ak lëndëmu njàqare,"},{"style":"q1","text":"sóoboo guddi gu fatt taraj."},{"style":"b","text":""},{"style":"q1","text":""},{"style":"v","text":"Waaye lëndëm googu du sax"},{"style":"q1","text":"ci réew mii jàq tey."},{"style":"q1","text":"Démb Aji Sax ji toroxal na"},{"style":"q2","text":"réewum Sabulon ak réewum Neftali,"},{"style":"q1","text":"waaye ëllëg mu teral waa foofa,"},{"style":"q1","text":"dale ko diiwaanu tefesu géej,"},{"style":"q1","text":"ba ca wàllaa dexu Yurdan,"},{"style":"q1","text":"boole ca sax Galile ga ca doxandéem ya."}]