[{"style":"s1","text":"Yuda salfaañoo na"},{"style":"q1","text":""},{"style":"v","text":"Aji Sax ji Boroom bi, Aji Sax ju gàngoor yi kat,"},{"style":"q1","text":"mu ngi nii di jële Yerusalem ak Yuda,"},{"style":"q1","text":"lu doon wéeruwaay, di cëslaay,"},{"style":"q1","text":"muy dugub ju ñu yaakaaroon,"},{"style":"q1","text":"di ndox mu ñu yaakaaroon"},{"style":"q1","text":""},{"style":"v","text":"ak jàmbaar ak ñeyu xare"},{"style":"q1","text":"akub àttekat akub yonent"},{"style":"q1","text":"ak gisaanekat ak magum pénc"},{"style":"q1","text":""},{"style":"v","text":"ak njiitu juróom fukki dag akub kàngam"},{"style":"q1","text":"ak kiy xelal buur ak ndaanaanu liggéeykat"},{"style":"q1","text":"ak jatkat bu xareñ."},{"style":"q1","text":""},{"style":"v","text":"«Maay def ay gone jiite leen,"},{"style":"q1","text":"di ñu yaroo seen sago, yilif leen."},{"style":"q1","text":""},{"style":"v","text":"Nit ñiy soxorante,"},{"style":"q1","text":"ku nekk ak moroomam, ku nekk ak dëkkandoom,"},{"style":"q1","text":"ndaw di ñàkke mag kersa,"},{"style":"q1","text":"sagaru nit sofental boroom daraja."},{"style":"q1","text":""},{"style":"v","text":"Nit dina ne nikk mbokk ma,"},{"style":"q1","text":"ca biir kër baayam, ne ko:"},{"style":"q1","text":"“Yaw mi dese mbubb, jiite nu,"},{"style":"q1","text":"ba lu bokk ci sunu gent bii, di sa kilifteef.”"},{"style":"q1","text":""},{"style":"v","text":"Keroog kooka àddu ne ko:"},{"style":"q1","text":"“Duma leen mana fajal dara!"},{"style":"q1","text":"Du dugub, du mbubb fa sama kër,"},{"style":"q1","text":"dungeen ma def njiit!”»"},{"style":"q1","text":""},{"style":"v","text":"Yerusalem day téqtalu,"},{"style":"q1","text":"Yuda fëlëñu."},{"style":"q1","text":"Ñooy wax aka jëf lu neexul Aji Sax ji,"},{"style":"q1","text":"di gàntal leeram gi teew."},{"style":"q1","text":""},{"style":"v","text":"Seen dëgër bët tuumaal na leen,"},{"style":"q1","text":"ñuy bàkkaar ni waa \\w Sodom|Sodom ak Gomor:\\w*,"},{"style":"q1","text":"làquwuñu sax."},{"style":"q1","text":"Wóoy, ngalla ñoom!"},{"style":"q1","text":"nde ñoo lor seen bopp."},{"style":"q1","text":""},{"style":"v","text":"Neleen aji jub ji mooy baaxle,"},{"style":"q1","text":"mooy yooloo añam."},{"style":"q1","text":""},{"style":"v","text":"Waaye wóoy ku bon, nde mooy bonle;"},{"style":"q1","text":"la mu def rekk lees koy def."},{"style":"q1","text":""},{"style":"v","text":"Bokk yi, ñu xalele ñoo leen di noot,"},{"style":"q1","text":"ay jigéen yilif leen."},{"style":"q1","text":"Bokk yi, seeni njiit a ngi leen di sànk,"},{"style":"q1","text":"lëndëmal nañu seeni yoon."},{"style":"b","text":""},{"style":"q1","text":""},{"style":"v","text":"Aji Sax jaa ngi ci jataayu layoo,"},{"style":"q1","text":"moo jóg di àtte ay xeet."},{"style":"q1","text":""},{"style":"v","text":"Aji Sax jeey yékkati kàddug sikkaange,"},{"style":"q1","text":"jëme ci magi ñoñam ak seeni kàngam."},{"style":"q1","text":"«Yeena sëxëtoo tóokëru reseñ bi,"},{"style":"q1","text":"la ñu foqatee ci néew-ji-doolee nga seeni kër."},{"style":"q1","text":""},{"style":"v","text":"Lu waral ngeen di dëggaate sama ñoñ,"},{"style":"q1","text":"nappaaje néew-doole yi?»"},{"style":"q1","text":"Kàddug Boroom bee, Aji Sax ji ci gàngoor yi."},{"style":"s1","text":"Puukare sànk na jigéeni Siyoŋ"},{"style":"q1","text":""},{"style":"v","text":"Aji Sax ji da ne:"},{"style":"q1","text":"«Jigéeni \\w Siyoŋ|Siyoŋ:\\w* a ngi daŋŋiiral,"},{"style":"q1","text":"di goŋeet-goŋeeti,"},{"style":"q1","text":"di regejooka rékk-rékkal,"},{"style":"q1","text":"sampum ndaag,"},{"style":"q1","text":"keleŋal lami wëq.»"},{"style":"q1","text":""},{"style":"v","text":"Moo tax Boroom beey wat jigéeni Siyoŋ nel,"},{"style":"q1","text":"Aji Sax jeey muri seen jë."},{"style":"p","text":""},{"style":"v","text":"Bésub keroog Boroom bi xañ leen gànjari tànk ak takkaay yu bindoo ni jant ak yu bindoo ni weer wu feeñ"},{"style":"v","text":"aki loŋ-loŋ aki caq aki muuraay."},{"style":"v","text":"Moo leen di xañ ay tañlaay ak lami përëg aki ngañaay ak téere yu xeeñ aki gàllaaj,"},{"style":"v","text":"xañ leen jaaroy torlu ak jaaroy bakkan,"},{"style":"v","text":"ak mbubbi xew aki mëlfë ak séri càngaay ak saagi loxo,"},{"style":"v","text":"ba ci yérey sooy ak yérey lẽe aki musóor aki kol."},{"style":"q1","text":""},{"style":"v","text":"Su boobaa lu xasaw wuutu lu xeeñ,"},{"style":"q1","text":"buum wuutu ngañaay,"},{"style":"q1","text":"nel bu set wuutuy létt,"},{"style":"q1","text":"yérey saaku wuutu ndoket bu rafet,"},{"style":"q1","text":"toroxte wuutub taar."},{"style":"q1","text":""},{"style":"v","text":"Yerusalem, say góor ay saamar lañu leen faate,"},{"style":"q1","text":"say jàmbaar des xare."},{"style":"q1","text":""},{"style":"v","text":"Su boobaa sa bunti dëkk sax di ñaawlooka jooy,"},{"style":"q1","text":"mel ni ndaw su ñu futti,"},{"style":"q1","text":"mu ne dett fi suuf."}]