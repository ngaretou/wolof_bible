[{"style":"s1","text":"Daawuda am na kuutaay"},{"style":"q1","text":""},{"style":"v","text":"Aw njebbit mooy saxe fa ëkkub Yese\\f + \\fr 11.1 \\fk Yese \\ft mooy baayu Daawuda.\\f*,"},{"style":"q1","text":"ab car soqeekoo fa reen ya,"},{"style":"q1","text":""},{"style":"v","text":"xelum Aji Sax ji tegu fi kawam,"},{"style":"q1","text":"xelum rafet xalaat ak ràññee,"},{"style":"q1","text":"xelum digle ak njàmbaar,"},{"style":"q1","text":"xelum xam Aji Sax ji, ragal ko."},{"style":"q1","text":""},{"style":"v","text":"Ragal Aji Sax ji lay safoo,"},{"style":"q1","text":"du lu ko bëtam may lay àttee,"},{"style":"q1","text":"du lu ko noppam may lay dogale,"},{"style":"q1","text":""},{"style":"v","text":"xanaa di àtte dëgg ku ñàkk,"},{"style":"q1","text":"di dogalal njub néew-ji-dooley àddina."},{"style":"q1","text":"Mooy dóore àddina bantub kàddoom,"},{"style":"q1","text":"mooy reye ñu bon ñi ngelawal gémmiñam."},{"style":"q1","text":""},{"style":"v","text":"Njubte lay gañoo,"},{"style":"q1","text":"takkoo kóllëre."},{"style":"q1","text":""},{"style":"v","text":"Till ay bokk ak mbote ab dal,"},{"style":"q1","text":"segg bokk akub tef ab tëraay,"},{"style":"q1","text":"wëllu ànd ak gaynde gu mat, ak juru yar,"},{"style":"q1","text":"tuut-tànk jiite leen."},{"style":"q1","text":""},{"style":"v","text":"Nag ak rab wu aay di forandoo,"},{"style":"q1","text":"seeni doom goorandoo,"},{"style":"q1","text":"gaynde di lekkum ngooñ niw yëkk,"},{"style":"q1","text":""},{"style":"v","text":"luy nàmp di fowe paxum ndox-suuf,"},{"style":"q1","text":"perantal di laal tostanum ñàngóor."},{"style":"q1","text":""},{"style":"v","text":"Deesatul gaañe mbaa di lore,"},{"style":"q1","text":"fi mboolem sama kaw tund wu sell wi,"},{"style":"q1","text":"ndax ni ndox di feese ba muur géej,"},{"style":"q1","text":"ni la àddina di feese nit ñu xam Aji Sax ji."},{"style":"q1","text":""},{"style":"v","text":"Bésub keroog car bawoo ca Yese, reen ba,"},{"style":"q1","text":"taxaw di raaya buy gindi xeeti àddina si,"},{"style":"q1","text":"jàmbur ñi di gëstusi,"},{"style":"q1","text":"dalluwaayam ba jagoo màggaayu Yàlla."},{"style":"b","text":""},{"style":"q1","text":""},{"style":"v","text":"Bésub keroog Boroom bi jooti loxoom"},{"style":"q2","text":"ñaareel bi yoon,"},{"style":"q1","text":"ngir jotaat ndesu ñoñam"},{"style":"q1","text":"wa des Asiri ak Misra ak Pattros ak réewum \\w Kuus|Kuus:\\w* ak Elam ak Sineyaar ak Amat ak biir duni géej ya."},{"style":"q1","text":""},{"style":"v","text":"Mooy yékkatil xeet yi raaya,"},{"style":"q1","text":"dajale ña ñu dàqe Israayil,"},{"style":"q1","text":"ak ña ñu jële Yuda, tasaare leen,"},{"style":"q1","text":"ñu jóge ñeenti weti àddina, booloo."},{"style":"q1","text":""},{"style":"v","text":"Fiiraangey Efrayim day jeex,"},{"style":"q1","text":"njéefoy Yuda dakk,"},{"style":"q1","text":"Efrayim dootul fiire Yuda,"},{"style":"q1","text":"Yuda dootul jéppi Efrayim."},{"style":"q1","text":""},{"style":"v","text":"Xanaa ñu ne coww ba sowu,"},{"style":"q1","text":"ne jàyy cëppandoo"},{"style":"q1","text":"fa kaw waggi Filisteen ña,"},{"style":"q1","text":"waa penku, ñu sëxëtoondoo;"},{"style":"q1","text":"Edom ak Mowab, ñu teg loxo;"},{"style":"q1","text":"Amoneen ña nangul leen."},{"style":"q1","text":""},{"style":"v","text":"Aji Sax jeey wowal walum ndox,"},{"style":"q1","text":"ma séle géeji Misra."},{"style":"q1","text":"Mooy tàllal loxoom, tiimale dexu Efraat,"},{"style":"q1","text":"wal kook doole,"},{"style":"q1","text":"dóor ko, mu séddalikoo juróom ñaari wal,"},{"style":"q1","text":"mu jaarale ca nit ñu caraxu,"},{"style":"q1","text":""},{"style":"v","text":"def kow yoon, ñeel ndesu ñoñam,"},{"style":"q2","text":"ña dese fa Asiri,"},{"style":"q1","text":"mu mel ni yoon wa ñeeloon Israayil,"},{"style":"q1","text":"bésub keroog ba ñuy génn réewum Misra."}]