[{"style":"s1","text":"Aji Sax jee mat cëslaay"},{"style":"q1","text":""},{"style":"v","text":"«Yaw \\w Yanqóoba|Yanqóoba:\\w*, sama jaam bi, déglul boog,"},{"style":"q1","text":"yaw Israayil sama tànnéef laa wax."},{"style":"q1","text":""},{"style":"v","text":"Aji Sax ji dafa wax, moom mi la sàkk,"},{"style":"q1","text":"mooñ la fa sa biiru ndey,"},{"style":"q1","text":"di la dimbali."},{"style":"q1","text":"Ma ne: Yaw Yanqóoba sama jaam bi,"},{"style":"q1","text":"yaw Yesurun\\f + \\fr 44.2 \\fk Yesurun: \\ft tur wii ak Yanqóoba itam dees na ko woowe Israayil.\\f* sama tànnéef laa wax,"},{"style":"q1","text":"bul tiit."},{"style":"q1","text":""},{"style":"v","text":"Maay sottim ndox suuf su mar,"},{"style":"q1","text":"ak wal yu waleg joor gu wow."},{"style":"q1","text":"Maay sotti saw askan samag noo,"},{"style":"q1","text":"sama barke sottikul ñi nga meññ,"},{"style":"q1","text":""},{"style":"v","text":"ñu màgg ni garabu saabsaab,"},{"style":"q1","text":"nirook garab yu mag yu feggook ndox."},{"style":"q1","text":""},{"style":"v","text":"Kii nee: “Aji Sax jee ma moom.”"},{"style":"q1","text":"Kee di tuddoo turu Yanqóoba,"},{"style":"q1","text":"kale bind ca loxo ba: “Maa ñeel Aji Sax ji”"},{"style":"q1","text":"tey wuyoo turu Israayil.»"},{"style":"s1","text":"Aji Sax ji dëkk na yàllantu yi"},{"style":"q1","text":""},{"style":"v","text":"Aji Sax ji dafa wax,"},{"style":"q1","text":"moom buurub Israayil, \\w jotkatam|jotkat b-:\\w*,"},{"style":"q1","text":"Aji Sax ji Boroom gàngoor yi,"},{"style":"q1","text":"mu ne: «Maa njëkk, maa mujj,"},{"style":"q1","text":"te Yàlla amul ndare man."},{"style":"q1","text":""},{"style":"v","text":"Ana ku mel ni man? Na àddu!"},{"style":"q1","text":"Na biral firndeem te taajal ma"},{"style":"q2","text":"la amoon ba may sos xeet wu yàgg wa,"},{"style":"q1","text":"ak li dikkagul."},{"style":"q1","text":"Na ko wax!"},{"style":"q1","text":""},{"style":"v","text":"Buleen tiit, buleen ragal."},{"style":"q1","text":"Dama leena biralul lii bu yàgg, yégal leen ko?"},{"style":"q1","text":"Yeenay samay seede."},{"style":"q1","text":"Yàlla daa am ju ma moy?"},{"style":"q1","text":"Cëslaay amul, xawma ci kenn!»"},{"style":"b","text":""},{"style":"q1","text":""},{"style":"v","text":"Képp kuy tabax jëmmi tuur, doo tus,"},{"style":"q1","text":"xërëm yooyu ñu safoo amul njariñ."},{"style":"q1","text":"Ñooñu ñu defi seede"},{"style":"q1","text":"te gisuñu, yéguñu,"},{"style":"q1","text":"muy seen gàcce!"},{"style":"q1","text":""},{"style":"v","text":"Sàkk sam tuur,"},{"style":"q1","text":"móol sa jëmmu tuur,"},{"style":"q1","text":"te jariñu la tus!"},{"style":"q1","text":""},{"style":"v","text":"Képp ku ca bokk"},{"style":"q1","text":"sa gàcce lay doon,"},{"style":"q1","text":"ña koy yatt sax ay nit doŋŋ lañu."},{"style":"q1","text":"Nañu daje ñoom ñépp, taxaw,"},{"style":"q1","text":"bokk tiitaangeek gàcce."},{"style":"b","text":""},{"style":"q1","text":""},{"style":"v","text":"Ab tëgg jël jumtukaayam,"},{"style":"q1","text":"liggéey weñ ca taal ba,"},{"style":"q1","text":"wàkk a wàkk, jëmmal;"},{"style":"q1","text":"def ci kem kàttanam,"},{"style":"q1","text":"teg ca xiif, doole jeex,"},{"style":"q1","text":"naanul it ba tax mu loof."},{"style":"q1","text":""},{"style":"v","text":"Liggéeykatu bant tàllal buumu nattukaay,"},{"style":"q1","text":"jël kew, nataale,"},{"style":"q1","text":"xacc, rëdde rëddukaayu wërngal,"},{"style":"q1","text":"jox ko bindu nit,"},{"style":"q1","text":"jekkal ba mu mel ni nit,"},{"style":"q1","text":"nar koo fat cib néeg,"},{"style":"q1","text":""},{"style":"v","text":"ba tax mu gor garabi seedar,"},{"style":"q1","text":"sàkk banti sippar ak yu ni mel,"},{"style":"q1","text":"tànn ci garabi gott bi,"},{"style":"q1","text":"mbaa mu jëmbat garab yu dëkke naat,"},{"style":"q1","text":"ab taw màggal,"},{"style":"q1","text":""},{"style":"v","text":"nit xambe, sàkk ci, jaaroo;"},{"style":"q1","text":"taal, lakke mburu;"},{"style":"q1","text":"sàkkaale ci jëmmu tuur, sujjóotal ko,"},{"style":"q1","text":"muy jëmm ju mu defar, di ko sukkal;"},{"style":"q1","text":""},{"style":"v","text":"xaaju matt ma lay taal,"},{"style":"q1","text":"toggew yàppam, lekk,"},{"style":"q1","text":"wàjj, xéewloo ba suur,"},{"style":"q1","text":"jaaruwaale te naan:"},{"style":"q1","text":"«Mii njaar mu neex!"},{"style":"q1","text":"bii tàkk-tàkk bu yànj!»"},{"style":"q1","text":""},{"style":"v","text":"Ndesu matt ma lay sàkke jëmmu tuuram,"},{"style":"q1","text":"sukkal ko,"},{"style":"q1","text":"sujjóotal ko, ñaan ko, naa:"},{"style":"q1","text":"«Yaay sama Yàlla, xettali ma!»"},{"style":"b","text":""},{"style":"q1","text":""},{"style":"v","text":"Ñii xamuñu, xàmmeewuñu,"},{"style":"q1","text":"seeni gët lañu lëndëmal, ba gisatuñu;"},{"style":"q1","text":"fatt seenum xel, ba xelootuñu."},{"style":"q1","text":""},{"style":"v","text":"Ku mel nii du delloosim xelam,"},{"style":"q1","text":"ba xam, ràññee ne:"},{"style":"q1","text":"«Xaaju matt mi laa taal,"},{"style":"q1","text":"lakke mburu,"},{"style":"q1","text":"wàjje yàpp, lekk;"},{"style":"q1","text":"mu des, ma di ko sàkke lu seexluwu lii?"},{"style":"q1","text":"Ab dogu bant laay sukkal?»"},{"style":"q1","text":""},{"style":"v","text":"Kee di jur gu dunde dóomu-taal,"},{"style":"q1","text":"xelam nax ko, sànk ko."},{"style":"q1","text":"Du keey musal bakkanam de!"},{"style":"q1","text":"Du kee naa: «Xanaa duy caaxaan laa yore nii?»"},{"style":"b","text":""},{"style":"q1","text":""},{"style":"v","text":"Aji Sax ji nee: «\\w Yanqóoba|Yanqóoba:\\w*, baal xel ci lii!"},{"style":"q1","text":"Ma ne Israayil, fàttalikul, yaa di sama jaam!"},{"style":"q1","text":"Ma bind la, ngay sama jaam,"},{"style":"q1","text":"yaw Israayil, duma la fàtte!"},{"style":"q1","text":""},{"style":"v","text":"Maa far say moy, mu naaxsaay niw niir,"},{"style":"q1","text":"say bàkkaar ne mes nib lay."},{"style":"q1","text":"Délsil fi man, jot naa la.»"},{"style":"q1","text":""},{"style":"v","text":"Asamaan, sarxolleel, Aji Sax ji dikk na!"},{"style":"q1","text":"Yeen xóotey suuf, xaaculeen!"},{"style":"q1","text":"Yeen tund yi, neleen réllet, sarxolleendoo,"},{"style":"q1","text":"ak yaw gott beek sa bépp garab!"},{"style":"q1","text":"Aji Sax jee jot Yanqóoba,"},{"style":"q1","text":"te moom Israayil lay fésale darajaam."},{"style":"s1","text":"Dees na dëkkewaat Yerusalem"},{"style":"q1","text":""},{"style":"v","text":"Aji Sax ji sa \\w jotkat|jotkat b-:\\w* dafa wax,"},{"style":"q1","text":"moom mi la bind ba ngay sosu,"},{"style":"q1","text":"ne: «Man maay Aji Sax ji sàkk lépp."},{"style":"q1","text":"Man doŋŋ maa tàllal asamaan,"},{"style":"q1","text":"lal suuf, kenn wéttaliwu ma ca."},{"style":"q1","text":""},{"style":"v","text":"Maay neenal firndey maaman,"},{"style":"q1","text":"dofloo gisaanekat."},{"style":"q1","text":"Maay weddi boroom xel mu rafet,"},{"style":"q1","text":"def xam-xamam mu dig ndof."},{"style":"q1","text":""},{"style":"v","text":"Maay dëggal sama kàddug jaam,"},{"style":"q1","text":"di sottal sama ndéeyal ndaw."},{"style":"q1","text":"Maa naan ci Yerusalem:"},{"style":"q1","text":"“Dees na ko dëkke,”"},{"style":"q1","text":"dëkki Yuda, ma ne:"},{"style":"q1","text":"“Dees na leen tabaxaat,"},{"style":"q1","text":"ma dekkali gentam bi.”"},{"style":"q1","text":""},{"style":"v","text":"Maa naa xóotey mbeex mi: “Wowal,"},{"style":"q1","text":"te maay ŋiisal say dex.”"},{"style":"q1","text":""},{"style":"v","text":"Maa naa ci Sirus\\f + \\fr 44.28 \\fk Sirus \\ft mooy buuru Pers.\\f*: “Sama sàmm bi!"},{"style":"q1","text":"Mooy matal sama bépp nammeel,"},{"style":"q1","text":"te it moo naa ci Yerusalem:"},{"style":"q1","text":"‘Nees ko tabaxaat,’"},{"style":"q1","text":"kër gu sell gi, la ne:"},{"style":"q1","text":"‘Nees ko yékkatiwaat!’ ”»"}]