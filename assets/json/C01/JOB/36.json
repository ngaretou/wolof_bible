[{"style":"s1","text":"Eliyu nee: Coonoy àddina am njàng la"},{"style":"p","text":""},{"style":"v","text":"Eliyu dellu ne:"},{"style":"q1","text":""},{"style":"v","text":"Négal tuuti, ma xamal la;"},{"style":"q1","text":"ay kàddoo ngeeti yu may waxal Yàlla."},{"style":"q1","text":""},{"style":"v","text":"Fu xóot laay jukkee sama xam-xam,"},{"style":"q1","text":"ba delloo dëgg Ki ma sàkk."},{"style":"q1","text":""},{"style":"v","text":"Sikk déy, nekkul ci li ma lay wax;"},{"style":"q1","text":"ku buural xam-xam a janook yaw nii!"},{"style":"q1","text":""},{"style":"v","text":"Dama ne, Yàllaa màgg te du jalaxe,"},{"style":"q1","text":"moo màgg te réyum xel."},{"style":"q1","text":""},{"style":"v","text":"Du ba ku bon, mu dund,"},{"style":"q1","text":"te mooy jox néew-ji-doole àqam."},{"style":"q1","text":""},{"style":"v","text":"Du noppee xool aji jub ñi,"},{"style":"q1","text":"xanaa di leen dëj ci jali buur yi,"},{"style":"q1","text":"saxal seen toogaay, màggal leen."},{"style":"q1","text":""},{"style":"v","text":"Bu ñu demee ba ñu jéng leen,"},{"style":"q1","text":"mbaa buumi njàqare ŋodaar leen,"},{"style":"q1","text":""},{"style":"v","text":"Yàllaa leen koy artoo ci seeni jëf,"},{"style":"q1","text":"seen tooñi reewande."},{"style":"q1","text":""},{"style":"v","text":"Da leen di dégtal ndigal,"},{"style":"q1","text":"ne leen ñu dëddu ñaawtéef."},{"style":"q1","text":""},{"style":"v","text":"Su ñu ko dégloo, déggal ko,"},{"style":"q1","text":"jeexale bés yu rafet,"},{"style":"q1","text":"mujje ati bànneex."},{"style":"q1","text":""},{"style":"v","text":"Su ñu dégluwul, jàlli dexu dee,"},{"style":"q1","text":"faatu ndax xamadi."},{"style":"q1","text":""},{"style":"v","text":"Ab yéefar day denc mer,"},{"style":"q1","text":"te mbugal du tax mu woote wall."},{"style":"q1","text":""},{"style":"v","text":"Ku ni mel ay deewe ndaw,"},{"style":"q1","text":"ay fanam jeexe biir gàcce."},{"style":"q1","text":""},{"style":"v","text":"Yàllaay wallu boroom tiis ciw tiisam,"},{"style":"q1","text":"di tege coono, ba ñu déglu ko."},{"style":"q1","text":""},{"style":"v","text":"Moom it moo lay xettali ci njàqare,"},{"style":"q1","text":"weccee la ko fu yaa fu la dara xatalul,"},{"style":"q1","text":"taajal la ñam wu duun te niin."},{"style":"q1","text":""},{"style":"v","text":"Waaye añu ku bon duunal na la,"},{"style":"q1","text":"dëgg ak yoon ne la taral."},{"style":"q1","text":""},{"style":"v","text":"Bu la kenn xiirtale alal,"},{"style":"q1","text":"te bu la ger bu réy jengloo."},{"style":"q1","text":""},{"style":"v","text":"Kon déy doo yuuxu ba mucc ci njàqare,"},{"style":"q1","text":"kër-këreek doole it du la ca génne."},{"style":"q1","text":""},{"style":"v","text":"Bul yàkkamti guddi;"},{"style":"q1","text":"ca law xeet di jekki buuboo seenum réew."},{"style":"q1","text":""},{"style":"v","text":"Moytula walbatiku di def ñaawtéef,"},{"style":"q1","text":"moo tax nattu dikkal la."},{"style":"s1","text":"Yàlla mooy Buur"},{"style":"q1","text":""},{"style":"v","text":"Yàlla, kay, mooy ki dooleem kaweel!"},{"style":"q1","text":"Ana ku mana jàngale ni moom?"},{"style":"q1","text":""},{"style":"v","text":"Ana ku ko masa rëddal yoonam?"},{"style":"q1","text":"Ak ku ko ne: «Def nga naka-su-dul-noonu?»"},{"style":"q1","text":""},{"style":"v","text":"Bul di fàttee màggal jëfam,"},{"style":"q2","text":"yi ko nit ñiy woye."},{"style":"q1","text":""},{"style":"v","text":"Mboolem doom aadama gis na ko;"},{"style":"q1","text":"nitoo nit séene ko fu sore."},{"style":"q1","text":""},{"style":"v","text":"Yàlla kay, daa màgg ba wees xam-xam,"},{"style":"q1","text":"te ay atam, deesul xayma lim ba."},{"style":"q1","text":""},{"style":"v","text":"Keey ñoddi toqi ndox,"},{"style":"q1","text":"mu defub lay, tawal,"},{"style":"q1","text":""},{"style":"v","text":"niir yi sotti,"},{"style":"q1","text":"baawaanal doom aadama."},{"style":"q1","text":""},{"style":"v","text":"Ana ku xam ni aw xiin di firikoo,"},{"style":"q1","text":"ba dënu fettaxe xaymab Yàlla ba?"},{"style":"q1","text":""},{"style":"v","text":"Keey taal melaxam, mu dajal asamaan,"},{"style":"q1","text":"sàng xóotey géej."},{"style":"q1","text":""},{"style":"v","text":"Noonu lay saytoo xeet yi,"},{"style":"q1","text":"ba maye ñam wu ne gàññ."},{"style":"q1","text":""},{"style":"v","text":"Ñaari loxoom lay ŋëbe melax gi,"},{"style":"q1","text":"dalal ko fa mu ko sant,"},{"style":"q1","text":""},{"style":"v","text":"kàddu yéene ab taw,"},{"style":"q1","text":"jur gi yég ne mu ngi dikk."}]