[{"style":"p","text":""},{"style":"v","text":"Eliyu dellu ne:"},{"style":"q1","text":""},{"style":"v","text":"Defe nga ne lii yoon la?"},{"style":"q1","text":"Nga ne: «Maa am dëgg fi kanam Yàlla,»"},{"style":"q1","text":""},{"style":"v","text":"te naan ko: «Ana lu ma ci soxal man,"},{"style":"q1","text":"ak lu ma ñàkka bàkkaar di jariñ?»"},{"style":"q1","text":""},{"style":"v","text":"Man mii nag maa lay tontu,"},{"style":"q1","text":"yaak say xarit."},{"style":"q1","text":""},{"style":"v","text":"Séentul asamaan te xool,"},{"style":"q1","text":"niiral niir yii la tiim!"},{"style":"q1","text":""},{"style":"v","text":"Soo bàkkaaree, lu muy wàññi Yàlla?"},{"style":"q1","text":"Man ngaa tooñ, tooñati ba def ko dara?"},{"style":"q1","text":""},{"style":"v","text":"Ana njub goo def ba may ko lenn,"},{"style":"q1","text":"ak lu muy jële sax ci say loxo?"},{"style":"q1","text":""},{"style":"v","text":"Sag mbon, sa moroomu nit lay lor,"},{"style":"q1","text":"sag njub it doom aadama ni yaw lay jariñ."},{"style":"q1","text":""},{"style":"v","text":"Nooteel law na ba nit ñiy yuuxu,"},{"style":"q1","text":"di woote ku leen wallu ci loxol boroom doole."},{"style":"q1","text":""},{"style":"v","text":"Waaye kenn du ci ne: «Wóoy ana Yàlla mi ma sàkk,"},{"style":"q1","text":"kiy fentloo woyi cant ci biir guddi,"},{"style":"q1","text":""},{"style":"v","text":"di nu xamal lu rabu àll xamul?"},{"style":"q1","text":"di nu may xel mu njanaaw amul?»"},{"style":"q1","text":""},{"style":"v","text":"Bu nit ñu bon ñiy woote wall, du wuyu"},{"style":"q1","text":"ngir seenug réy."},{"style":"q1","text":""},{"style":"v","text":"Neen lañuy woote, ndax Yàlla du leen déglu,"},{"style":"q1","text":"Aji Man ji du leen faale."},{"style":"q1","text":""},{"style":"v","text":"Kon ngalla yaw mi ne gisoo ko,"},{"style":"q1","text":"te ne diis nga ko sa mbir, di ko xaar."},{"style":"q1","text":""},{"style":"v","text":"Nga neeti Yàlla du mer, di mbugale,"},{"style":"q1","text":"te yoonam newul ci njubadiy nit."},{"style":"q1","text":""},{"style":"v","text":"Ayóoba mii de, cóolóolu neen lay wax,"},{"style":"q1","text":"mbel-mbel ju àndul ak xam-xam."}]