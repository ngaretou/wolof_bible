[{"style":"s1","verse":"","text":"Xel mu rafet, fa Yàlla"},{"style":"q1","verse":"","text":""},{"style":"v","verse":"1","text":"Xaalis déy am na mbellam,"},{"style":"q1","verse":"","text":"wurus am bérebu seggukaayam,"},{"style":"q1","verse":"","text":""},{"style":"v","verse":"2","text":"weñ gu ñuul ci suuf lees ko jële,"},{"style":"q1","verse":"","text":"te xànjar, ay doj lees di xelli, ba am ko."},{"style":"q1","verse":"","text":""},{"style":"v","verse":"3","text":"Dees na taal, dàqug lëndëm,"},{"style":"q1","verse":"","text":"di gëstu ba fu gëna làqu doji biir lëndëm gu ne këruus."},{"style":"q1","verse":"","text":""},{"style":"v","verse":"4","text":"Nit a ngi gas ay xunt fu soreeki dëkkuwaay,"},{"style":"q1","verse":"","text":"di sandaamtalooka jaayu fu kenn newul,"},{"style":"q1","verse":"","text":"te tànk jaarewu fa."},{"style":"q1","verse":"","text":""},{"style":"v","verse":"5","text":"Kaw suuf day meññ ab dund,"},{"style":"q1","verse":"","text":"xóote ya mel ni lu sawara salfaañe."},{"style":"q1","verse":"","text":""},{"style":"v","verse":"6","text":"Doj ya ca biir la peri safiir màkkaanoo,"},{"style":"q1","verse":"","text":"te pëndaxu wurus ñàkku fa."},{"style":"q1","verse":"","text":""},{"style":"v","verse":"7","text":"Wii yoon, tan xamu ko,"},{"style":"q1","verse":"","text":"bëtu jaxaay du ko gis."},{"style":"q1","verse":"","text":""},{"style":"v","verse":"8","text":"Rabu àll du fa joggi,"},{"style":"q1","verse":"","text":"te gaynde sax du fa jaare."},{"style":"q1","verse":"","text":""},{"style":"v","verse":"9","text":"Loxol nit ay song doju kekk,"},{"style":"q1","verse":"","text":"buddi reeni tund, jàllarbi."},{"style":"q1","verse":"","text":""},{"style":"v","verse":"10","text":"Ci biir xeer yi lay yattey xunt,"},{"style":"q1","verse":"","text":"ba bëtam di gis lu cay alal."},{"style":"q1","verse":"","text":""},{"style":"v","verse":"11","text":"Nit a ngi dogale wali ndox,"},{"style":"q1","verse":"","text":"ba lu làqu woon, mu leeral nàññ."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Waaye xel mu rafet fees koy jële,"},{"style":"q1","verse":"","text":"ak fu ag dégg màkkaanoo?"},{"style":"q1","verse":"","text":""},{"style":"v","verse":"13","text":"Doom aadama xamul njëgam,"},{"style":"q1","verse":"","text":"te amul biir réewum aji dund ñi."},{"style":"q1","verse":"","text":""},{"style":"v","verse":"14","text":"Xóote ya nee: «Xel mu rafet dëkku fi de!»"},{"style":"q1","verse":"","text":"Géej ne: «Nekku fi de!»"},{"style":"q1","verse":"","text":""},{"style":"v","verse":"15","text":"Wurus mayewu ko,"},{"style":"q1","verse":"","text":"xaalis wecciwul njëgam."},{"style":"q1","verse":"","text":""},{"style":"v","verse":"16","text":"Deesu ko weccee wurusu ngalam it,"},{"style":"q1","verse":"","text":"mbaa peri onigsë ak safiir."},{"style":"q1","verse":"","text":""},{"style":"v","verse":"17","text":"Deesu ko méngaleek wurus ak ngën-gi-per yuy tàkk,"},{"style":"q1","verse":"","text":"te ngën-gi-gànjari wurus wecciwu ko,"},{"style":"q1","verse":"","text":""},{"style":"v","verse":"18","text":"waxeesuli xor ak yeneen xeeti per;"},{"style":"q1","verse":"","text":"xel mu rafet a gën per yu gëna jafe,"},{"style":"q1","verse":"","text":""},{"style":"v","verse":"19","text":"du moroomu peru topaas ba ca réewum \\w Kuus|Kuus:\\w*,"},{"style":"q1","verse":"","text":"te wurusu ngalam daal wecciwu ko."},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Xel mu rafet, ana fu mu jóge,"},{"style":"q1","verse":"","text":"ak fu ag dégg màkkaanoo?"},{"style":"q1","verse":"","text":""},{"style":"v","verse":"21","text":"Ump na bëtu lépp luy dund;"},{"style":"q1","verse":"","text":"njanaaw la fa kaw sax gisu ko."},{"style":"q1","verse":"","text":""},{"style":"v","verse":"22","text":"Paxum sànkutee ngi àddoondook dee naan:"},{"style":"q1","verse":"","text":"«Dégmati nanu ub jëwam de!»"},{"style":"q1","verse":"","text":""},{"style":"v","verse":"23","text":"Yàllaa ràññee yoon wa jëm xel mu rafet,"},{"style":"q1","verse":"","text":"te moo xam màkkaanam."},{"style":"q1","verse":"","text":""},{"style":"v","verse":"24","text":"Kii daal ay jéer ba fa cati àddina,"},{"style":"q1","verse":"","text":"di gis mboolem lu asamaan tiim."},{"style":"q1","verse":"","text":""},{"style":"v","verse":"25","text":"Ba Yàlla àppalee ngelaw diisaayam,"},{"style":"q1","verse":"","text":"nattal ndox ab dayoom,"},{"style":"q1","verse":"","text":""},{"style":"v","verse":"26","text":"ba mu sàkkalee ab taw dogalu yoonam,"},{"style":"q1","verse":"","text":"sàkkal melax ak dënu aw ñallam,"},{"style":"q1","verse":"","text":""},{"style":"v","verse":"27","text":"ca la nemmiku xel mu rafet, xamle ko,"},{"style":"q1","verse":"","text":"samp ko, gëstu ko,"},{"style":"q1","verse":"","text":""},{"style":"v","verse":"28","text":"daldi ne doom aadama:"},{"style":"q1","verse":"","text":"«Ragal Boroom bi daal, mooy xel mu rafet,"},{"style":"q1","verse":"","text":"te dëddu lu bon mooy amug dégg.»"}]