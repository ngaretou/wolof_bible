[{"style":"s1","text":"Cofar nee: Ku musiba dab, yaa tooñ"},{"style":"p","text":""},{"style":"v","text":"Cofar mu Naama àddu ne:"},{"style":"q1","text":""},{"style":"v","text":"Kon ma àddooti ndax jaaxle,"},{"style":"q1","text":"ba xol jallaañoo."},{"style":"q1","text":""},{"style":"v","text":"Dégg naa kàddug yedde gi nga may saagaa,"},{"style":"q1","text":"waaye samam xel a ma déey sa tont."},{"style":"b","text":""},{"style":"q1","text":""},{"style":"v","text":"Xanaa xamoo lii? La dale ca cosaan,"},{"style":"q1","text":"ba nit tegoo kaw suuf ba tey,"},{"style":"q1","text":""},{"style":"v","text":"xamoo ne ku bon, ag sarxolleem àggul fenn,"},{"style":"q1","text":"te bànneexu yéefar yàggul?"},{"style":"q1","text":""},{"style":"v","text":"Bu màggoon ba tollook asamaan it,"},{"style":"q1","text":"ba bopp ba àkki fa kaw-a-kaw,"},{"style":"q1","text":""},{"style":"v","text":"day mujj seey fàww niy jonkanam;"},{"style":"q1","text":"ña ko daa gis naa: «Ana mu?»"},{"style":"q1","text":""},{"style":"v","text":"Kenn du ko gisati, day réer ni gént,"},{"style":"q1","text":"mbaa njeneeru guddi ju dàqu, wéy."},{"style":"q1","text":""},{"style":"v","text":"Bët bu ko gisoon du ko tóllanti,"},{"style":"q1","text":"dëkkuwaayam dootu ko séen,"},{"style":"q1","text":""},{"style":"v","text":"ay doomam ay dàmp néew-ji-doole yi,"},{"style":"q1","text":"ba delloo seen alal."},{"style":"q1","text":""},{"style":"v","text":"Mooy ànd ak dooley ndawam,"},{"style":"q1","text":"tëri biir bàmmeel."},{"style":"q1","text":""},{"style":"v","text":"Lu bon la daa tàqamtikoo,"},{"style":"q1","text":"log ko, làq ca suufu làmmiñ wa,"},{"style":"q1","text":""},{"style":"v","text":"di ko siiramtal te du ko wacc,"},{"style":"q1","text":"xanaa taf ko ca digg denqleñ ma."},{"style":"q1","text":""},{"style":"v","text":"Waaye la muy lekk ay soppiku ca biiram,"},{"style":"q1","text":"doon daŋaru ñàngóor ca butit ya."},{"style":"q1","text":""},{"style":"v","text":"Moo dërëxoon alal, moo koy goqi,"},{"style":"q1","text":"ca biiram la ko Yàlla di yuree."},{"style":"q1","text":""},{"style":"v","text":"Ndeke tookey ñàngóor la muucu,"},{"style":"q1","text":"mu rey ko ni mat-matu saamaan."},{"style":"q1","text":""},{"style":"v","text":"Yàlla bumu niir wali dex"},{"style":"q1","text":"ak waltani lem ak soow."},{"style":"q1","text":""},{"style":"v","text":"Dina delloo lu mu amoon, du ko warax;"},{"style":"q1","text":"te alali jula, du ko jariñoo."},{"style":"q1","text":""},{"style":"v","text":"Moo dëggaate néew-ji-doole, dëddu ko;"},{"style":"q1","text":"aakimoo kër jàmbur te tabaxu ko."},{"style":"q1","text":""},{"style":"v","text":"Biir ba du wéet,"},{"style":"q1","text":"lu mu xemmem, du rëcc."},{"style":"q1","text":""},{"style":"v","text":"Dara du rëcc ab kollam,"},{"style":"q1","text":"moo tax xéewalam du toog."},{"style":"q1","text":""},{"style":"v","text":"Fa mu regge lay jàqe,"},{"style":"q1","text":"mépp musiba këppu ci kawam."},{"style":"q1","text":""},{"style":"v","text":"Ba muy sol kollam"},{"style":"q1","text":"la ko Yàlla di yónnee tàngooru sànjam,"},{"style":"q1","text":"tawal ko ko lu fees déqam."},{"style":"q1","text":""},{"style":"v","text":"Mu daw ngànnaayu weñ,"},{"style":"q1","text":"fittu xànjar bëtt ko,"},{"style":"q1","text":""},{"style":"v","text":"jam ko ba fëll,"},{"style":"q1","text":"cat la bëtt xol ba, di melax fa mu sare,"},{"style":"q1","text":"tiitaangey dee ne ko taral."},{"style":"q1","text":""},{"style":"v","text":"Mboolem lëndëm a làqu di ko xaar,"},{"style":"q1","text":"te sawara wu loxo jafalul a koy xoyom,"},{"style":"q1","text":"lakkaale lu desoon ca xaymaam."},{"style":"q1","text":""},{"style":"v","text":"Asamaan ay weer ñaawtéefam,"},{"style":"q1","text":"suuf jóg, seedeel ko tuuma."},{"style":"q1","text":""},{"style":"v","text":"Koomum këram day tukki, ne mes,"},{"style":"q1","text":"keroog sànjum Yàlla ma."},{"style":"q1","text":""},{"style":"v","text":"Lii moo di wàllu nit ku bon, fa Yàlla,"},{"style":"q1","text":"muy cér bu ko Yàlla dogalal."}]