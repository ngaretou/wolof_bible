[{"style":"s1","verse":"","text":"Ndaw nee na, mooy tontu mag"},{"style":"p","verse":"","text":""},{"style":"v","verse":"1","text":"Fa la ñetti góor ñooña noppee tontu Ayóoba, ndax la Ayóoba gis njekkam."},{"style":"v","verse":"2","text":"Ba loolu amee Eliyu doomu Barakel ma askanoo ci Buus, bokk ci làngu Ram daa mer ba futt ca la Ayóoba dëggal boppam fi kanam Yàlla,"},{"style":"v","verse":"3","text":"ak la ñetti xariti Ayóoba ya ñàkk lu ñu ko tontu, ba tax ñu teg Yàlla tooñ."},{"style":"v","verse":"4","text":"Eliyu nag moo mujjoona wax ak Ayóoba, ndax moo féete ndaw ñett ña."},{"style":"v","verse":"5","text":"Mu gis ne ñetti góor ña amatuñu tont, xol ba sot, mu mer ba futt."},{"style":"v","verse":"6","text":"Ca la Eliyu doomu Barakel waa Buus ba, àddu ne:"},{"style":"q1","verse":"","text":"Man de damay ndaw, ngeen diy mag,"},{"style":"q1","verse":"","text":"ba tax may teeylu,"},{"style":"q1","verse":"","text":"ragal leena biralal sama xam-xam."},{"style":"q1","verse":"","text":""},{"style":"v","verse":"7","text":"Ma noon: «Na yàgga-dund wax,"},{"style":"q1","verse":"","text":"na dund-jópp xamle xel mu rafet.»"},{"style":"q1","verse":"","text":""},{"style":"v","verse":"8","text":"Ndeke xel mi ci nit"},{"style":"q1","verse":"","text":"mooy noowal Aji Man ji koy may dég-dég."},{"style":"q1","verse":"","text":""},{"style":"v","verse":"9","text":"Gudd fan taxula rafet xel,"},{"style":"q1","verse":"","text":"te di mag taxula xam yoon."},{"style":"q1","verse":"","text":""},{"style":"v","verse":"10","text":"Moo tax ma ne: «Déglu ma;"},{"style":"q1","verse":"","text":"man it ma biral sama xam-xam.»"},{"style":"q1","verse":"","text":""},{"style":"v","verse":"11","text":"Dama ne, négandiku naa seeni kàddu,"},{"style":"q1","verse":"","text":"teewlu seeni déggin,"},{"style":"q1","verse":"","text":"ba ngeen di jeexi tont ba tey."},{"style":"q1","verse":"","text":""},{"style":"v","verse":"12","text":"Yeen laa doon teewlu,"},{"style":"q1","verse":"","text":"te kat kenn ci yeen yeyu ci Baay Ayóoba,"},{"style":"q1","verse":"","text":"kenn joxu ko tontam."},{"style":"q1","verse":"","text":""},{"style":"v","verse":"13","text":"Buleen ma ne: «Xel mu rafet mi nu ci gis moo di:"},{"style":"q1","verse":"","text":"Yàllaa ko mana tiiñal waaye du nit.»"},{"style":"q1","verse":"","text":""},{"style":"v","verse":"14","text":"Du man la Baay Ayóoba jëme kàddoom,"},{"style":"q1","verse":"","text":"kon du seeni wax laa koy tontoo."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Ñii kat jommi nañu, waxatuñu;"},{"style":"q1","verse":"","text":"ba kàddu dëddu leen!"},{"style":"q1","verse":"","text":""},{"style":"v","verse":"16","text":"Dama leen di xaar te waxuñu,"},{"style":"q1","verse":"","text":"xanaa taxaw, tontootuñu?"},{"style":"q1","verse":"","text":""},{"style":"v","verse":"17","text":"Damay tontu sama wàll, man it;"},{"style":"q1","verse":"","text":"damay biral sama xam-xam, man it kay!"},{"style":"q1","verse":"","text":""},{"style":"v","verse":"18","text":"Sama dënn a fees aki wax,"},{"style":"q1","verse":"","text":"te samam xel xiir ma ci wax."},{"style":"q1","verse":"","text":""},{"style":"v","verse":"19","text":"Sama xol baa ngii mel ni lu sol biiñ, ube ràpp,"},{"style":"q1","verse":"","text":"mbete mbuus mu yees mu nara fàcc."},{"style":"q1","verse":"","text":""},{"style":"v","verse":"20","text":"Naa wax boog, ba féex,"},{"style":"q1","verse":"","text":"naa àddu, ba tontu."},{"style":"q1","verse":"","text":""},{"style":"v","verse":"21","text":"Duma ci am xejj ak seen,"},{"style":"q1","verse":"","text":"te duma jay kenn."},{"style":"q1","verse":"","text":""},{"style":"v","verse":"22","text":"Xawma sax nu ñuy jaye,"},{"style":"q1","verse":"","text":"su ma ko defoon, Ki ma sàkk gaaw ma fee jële."}]