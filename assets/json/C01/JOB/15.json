[{"style":"s1","text":"Elifas nee: Lu waay def, boppam"},{"style":"p","text":""},{"style":"v","text":"Elifas àddu, ne:"},{"style":"q1","text":""},{"style":"v","text":"Ayóoba, ku xelu dina tontoo kàdduy ngelaw,"},{"style":"q1","text":"mbel-mbelam nib jaas bu fees dënnam a?"},{"style":"q1","text":""},{"style":"v","text":"Ku xelu du layoo waxi caaxaan,"},{"style":"q1","text":"kàddu yu amul benn njariñ."},{"style":"q1","text":""},{"style":"v","text":"Yaw de, yaa ngi neenal worma,"},{"style":"q1","text":"di yàq njàngat mi war fa Yàlla."},{"style":"q1","text":""},{"style":"v","text":"Saw làmmiñ déy, sa ndëngtee koy sa,"},{"style":"q1","text":"yaa taamu di wax njublaŋ."},{"style":"q1","text":""},{"style":"v","text":"Du man de, sa gémmiñu bopp a la teg daan,"},{"style":"q1","text":"sa làmmiñu bopp a la tuumaal."},{"style":"b","text":""},{"style":"q1","text":""},{"style":"v","text":"Xanaa yaa njëkka juddu ci nit?"},{"style":"q1","text":"Am balaa tund yee sosu lañu la jur?"},{"style":"q1","text":""},{"style":"v","text":"Ba Yàllay féncoo yaa doon déglu,"},{"style":"q1","text":"ba mana aakimoo xel mu rafet?"},{"style":"q1","text":""},{"style":"v","text":"Ana loo xam lu nu xamul"},{"style":"q1","text":"ak dég-dég boo am, te nu rafle ko?"},{"style":"q1","text":""},{"style":"v","text":"Boroom bijjaaw ak màggat a ngi sunu biir,"},{"style":"q1","text":"di ñu sut sa baay aw fan."},{"style":"q1","text":""},{"style":"v","text":"Kàddu yi la Yàlla di mas-sawoo da laa doyul?"},{"style":"q1","text":"Boole ci li ñu lay waxe teeyug bakkan?"},{"style":"q1","text":""},{"style":"v","text":"Ana looy waxe xol,"},{"style":"q1","text":"di saxaaral kanam nii?"},{"style":"q1","text":""},{"style":"v","text":"Ngay sippi Yàlla sa mer,"},{"style":"q1","text":"di ko wax lu mel nii!"},{"style":"q1","text":""},{"style":"v","text":"Ana nit ku mana jub xocc?"},{"style":"q1","text":"Ana ku laab ku jigéen jur?"},{"style":"q1","text":""},{"style":"v","text":"Yàlla wóoluwul sax ñu sellam ña ca asamaan,"},{"style":"q1","text":"te asamaan sellul ba doy ko,"},{"style":"q1","text":""},{"style":"v","text":"rawatina nit, moom mi jara seexlu, yàqu jikko,"},{"style":"q1","text":"di def njubadi ni ndoxum naan."},{"style":"b","text":""},{"style":"q1","text":""},{"style":"v","text":"Déglu ma, ma wax la,"},{"style":"q1","text":"xamal la li ma gis,"},{"style":"q1","text":""},{"style":"v","text":"muy lu ñu rafet xel ñi jottali,"},{"style":"q1","text":"jële ko ca seeni maam, te làquñu ko."},{"style":"q1","text":""},{"style":"v","text":"Ñoom, seeni maam doŋŋ a jagoo woon réew mi,"},{"style":"q1","text":"ba leen doxandéem raxaguloon."},{"style":"q1","text":""},{"style":"v","text":"Bésoo bés ku bon ay bittarñikoo biir njàqare,"},{"style":"q1","text":"te diirub at yi ñu àppal ku néeg,"},{"style":"q1","text":""},{"style":"v","text":"coowal musiba mooy buur nopp ya,"},{"style":"q1","text":"yàqkat bette ko biir jàmm."},{"style":"q1","text":""},{"style":"v","text":"Dootul yaakaara mucc musiba,"},{"style":"q1","text":"saamar a koy yoot,"},{"style":"q1","text":""},{"style":"v","text":"muy taxawaalu, tan ya mujj xontoo,"},{"style":"q1","text":"mu xam ne bésub safaan taxaw na."},{"style":"q1","text":""},{"style":"v","text":"Njàqareek tiitaangee koy ëlëm,"},{"style":"q1","text":"song ko ni buur bu jekku xare."},{"style":"q1","text":""},{"style":"v","text":"Moo xàcc loxoom jëme ci Yàlla,"},{"style":"q1","text":"di jaay Aji Man ji njàmbaar,"},{"style":"q1","text":""},{"style":"v","text":"daŋŋiiral, buur, wuti ko,"},{"style":"q1","text":"yiiroo dëllaayu pakkam,"},{"style":"q1","text":""},{"style":"v","text":"te fekk ko yaflu ba gët suulu,"},{"style":"q1","text":"pooj ya duuf bay lob-lobi."},{"style":"q1","text":""},{"style":"v","text":"Ku ni mel ay dëkke dëkk yu gental,"},{"style":"q1","text":"ci kër yu kenn dul dëkke,"},{"style":"q1","text":"kër yu nara doon jali tojit."},{"style":"q1","text":""},{"style":"v","text":"Ku bon kooku du woomle, alalam du toog,"},{"style":"q1","text":"te koomam du lawe miim réew."},{"style":"q1","text":""},{"style":"v","text":"Du mucc musiba,"},{"style":"q1","text":"mooy garab gu daay xoyom car yu yees ya,"},{"style":"q1","text":"Yàlla wal, mu ne mes."},{"style":"q1","text":""},{"style":"v","text":"Bumu yaakaar naxi neen, di nax boppam,"},{"style":"q1","text":"nde neen ay doon ab añam."},{"style":"q1","text":""},{"style":"v","text":"Balaa jantam a lang mu jot añam,"},{"style":"q1","text":"te caram dootul naat."},{"style":"q1","text":""},{"style":"v","text":"Day mel ni reseñ gu doom yay yolax,"},{"style":"q1","text":"mbaa oliw gu tóor-tóor yay ruus."},{"style":"q1","text":""},{"style":"v","text":"Waa làngu yéefar yi duñu am kuutaay,"},{"style":"q1","text":"te xaymay ñiy lekk ger la sawara di xoyom."},{"style":"q1","text":""},{"style":"v","text":"Ñooy sos joote, di wasin ñaawtéef,"},{"style":"q1","text":"ñoom la seen biir di ëmb wuruj."}]