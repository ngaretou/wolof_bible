[{"style":"s1","text":"Ayóoba bañ na"},{"style":"p","text":""},{"style":"v","text":"Ayóoba yékkateeti baatam, ne:"},{"style":"q1","text":""},{"style":"v","text":"Yàlla miy dund seede na, moom mi ma xañ dëgg"},{"style":"q1","text":"moom Aji Man ji ma teg naqaru xol,"},{"style":"q1","text":""},{"style":"v","text":"ne li feek may ànd ak bakkan,"},{"style":"q1","text":"di noyyee noowal Yàlla,"},{"style":"q1","text":""},{"style":"v","text":"sama gémmiñ gii du wax njubadi,"},{"style":"q1","text":"sama làmmiñ wii laa ne, du tudd ay fen."},{"style":"q1","text":""},{"style":"v","text":"Yàlla buma leen jox dëgg,"},{"style":"q1","text":"ba ba may dee duma weddi samag mucc sikk."},{"style":"q1","text":""},{"style":"v","text":"Ci sama dëgg laay ŋoy, duma ko ba,"},{"style":"q1","text":"sama giiru dund sama xel du ma yedd."},{"style":"s1","text":"Ayóoba neeti: Yéene néeg la"},{"style":"q1","text":""},{"style":"v","text":"Yal na noon bokk ak ku bon demin,"},{"style":"q1","text":"ku may fexeel bokk ak kàccoor ag muj."},{"style":"q1","text":""},{"style":"v","text":"Ana lu yéefar biy yaakaarati bu ko Yàlla beddee,"},{"style":"q1","text":"ba Yàlla moom bakkanam?"},{"style":"q1","text":""},{"style":"v","text":"Bu ko njàqare di dikkal,"},{"style":"q1","text":"Yàlla day dégg yuuxam a?"},{"style":"q1","text":""},{"style":"v","text":"Ndax Aji Man ji la daan bége,"},{"style":"q1","text":"am daan na tudd Yàlla fu mu tollu?"},{"style":"b","text":""},{"style":"q1","text":""},{"style":"v","text":"Ma xamal leen boog li ci dooley Yàlla,"},{"style":"q1","text":"duma leen nëbb li Aji Man ji namm."},{"style":"q1","text":""},{"style":"v","text":"Dama ne, yeen ñépp a ko gisal seen bopp sax,"},{"style":"q1","text":"kon lu leen yebuloo nii ci neenug neen?"},{"style":"b","text":""},{"style":"q1","text":""},{"style":"v","text":"Lii mooy cér bi Yàlla sédd ku bon,"},{"style":"q1","text":"mooy wàll wi Aji Man ji dencal ku néeg."},{"style":"q1","text":""},{"style":"v","text":"Njabootam ne xas, saamar jagoo,"},{"style":"q1","text":"te balaa booba duñu lekk ba suur."},{"style":"q1","text":""},{"style":"v","text":"Ña koy wuutu, mbas a leen di rey,"},{"style":"q1","text":"te ay jëtunam duñu ko jooy."},{"style":"q1","text":""},{"style":"v","text":"Su doon jal xaalis ni suuf,"},{"style":"q1","text":"yére yomb ko ni feppi suuf,"},{"style":"q1","text":""},{"style":"v","text":"mooy dajale, aji jub sol;"},{"style":"q1","text":"xaalis ba, ku dul tooñ séddoo."},{"style":"q1","text":""},{"style":"v","text":"Mooy tabax kër gu tanewul mbaarum wattukatu tool,"},{"style":"q1","text":"te lëndu jargoñ gën koo dëgër."},{"style":"q1","text":""},{"style":"v","text":"Keey tëraale alal ju mu dul gisati;"},{"style":"q1","text":"day xippi, fekk mu ne mes."},{"style":"q1","text":""},{"style":"v","text":"Tiitaangee koy dab nim wal,"},{"style":"q1","text":"ngëlénu guddi këf, yóbbu,"},{"style":"q1","text":""},{"style":"v","text":"ngelawal penku déjjatee ko këram,"},{"style":"q1","text":"jalax, mu wéy."},{"style":"q1","text":""},{"style":"v","text":"Dees na ko diir, bañ koo ñéeblu,"},{"style":"q1","text":"mu daw, di wuta rëcc dooley saan ya."},{"style":"q1","text":""},{"style":"v","text":"Dees na ko tacc-taccali loxo,"},{"style":"q1","text":"di ko ciipoo fa këram."}]