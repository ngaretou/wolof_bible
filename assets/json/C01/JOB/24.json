[{"style":"s1","text":"Ayóoba nee: Yàllaa ngi tanqamlu"},{"style":"q1","text":""},{"style":"v","text":"Lu tee Aji Man ji àppal nit bési mbugal,"},{"style":"q1","text":"ba ku ràññee Aji Sax ji fekke yooyu bésam?"},{"style":"b","text":""},{"style":"q1","text":""},{"style":"v","text":"Nit a ngi toxal kemu suuf,"},{"style":"q1","text":"nit a ngi sàccug jur, foral leen."},{"style":"q1","text":""},{"style":"v","text":"Mbaamu jirim, ñu wommat, yóbbu;"},{"style":"q1","text":"nagu jëtun, ñu jël kob tayle."},{"style":"q1","text":""},{"style":"v","text":"Néew-ji-doole, ñu buuxe ko ciw yoon,"},{"style":"q1","text":"baadoolo yi far bokk làquji."},{"style":"q1","text":""},{"style":"v","text":"Néew-ji-doole yaa ngii mel niy mbaami àll ci màndiŋ mi,"},{"style":"q1","text":"di fortaatu lu ñu lekk,"},{"style":"q1","text":"àll bu wow bi yor seen xontu njaboot."},{"style":"q1","text":""},{"style":"v","text":"Tooli jàmbur lañuy góobaani,"},{"style":"q1","text":"di wittaani reseñ ca tóokëri ñu bon ña."},{"style":"q1","text":""},{"style":"v","text":"Duŋŋ lañuy fanaane ndax rafle,"},{"style":"q1","text":"sàngoo seen der ci sedd bi."},{"style":"q1","text":""},{"style":"v","text":"Ñooy tawtee tund ya,"},{"style":"q1","text":"di làqoo xunt yu ñu seeloo."},{"style":"b","text":""},{"style":"q1","text":""},{"style":"v","text":"Xoncees na jirim ci weenu ndeyam,"},{"style":"q1","text":"jëlees na tayle alalu néew-ji-doole."},{"style":"b","text":""},{"style":"q1","text":""},{"style":"v","text":"Duŋŋ lañuy wéye ndax rafle,"},{"style":"q1","text":"biir wéet, ñuy gàdduy sabaar,"},{"style":"q1","text":""},{"style":"v","text":"di nal diwu oliw ci tooli jàmbur,"},{"style":"q1","text":"di dër reseñ ju ñu dul naan."},{"style":"q1","text":""},{"style":"v","text":"Biir dëkk ba la nit ñay binnee,"},{"style":"q1","text":"ña ñu gaañ di woote wall,"},{"style":"q1","text":"te Yàlla toppul kenn tooñ."},{"style":"q1","text":""},{"style":"v","text":"Ñee noonoog leer,"},{"style":"q1","text":"faalewuñu yoonu bëccëg"},{"style":"q1","text":"te duñu fa taxawaaloo."},{"style":"q1","text":""},{"style":"v","text":"Bët di set, bóomkat jóg,"},{"style":"q1","text":"bóom baadoolo bi néew doole,"},{"style":"q1","text":"guddi jot mu dib sàcc."},{"style":"q1","text":""},{"style":"v","text":"Moykat bu góor a ngi yeeru timis,"},{"style":"q1","text":"fab ndimo, kaalawoo,"},{"style":"q1","text":"naan bët du ko gis."},{"style":"q1","text":""},{"style":"v","text":"Ñu ngi lëndëmtu, di toj kër yi,"},{"style":"q1","text":"bëccëg ñu tëju,"},{"style":"q1","text":"xamuñug leer."},{"style":"q1","text":""},{"style":"v","text":"Ñoom ñépp ñuulaayu guddeey seen bëccëg,"},{"style":"q1","text":"lëndëm gu ne këruus lañu xejjool."},{"style":"b","text":""},{"style":"q1","text":""},{"style":"v","text":"Yal nañu wéye walum ndox,"},{"style":"q1","text":"te suuf sa ñu séddoo alku,"},{"style":"q1","text":"ba kenn dootul dëgmal tóokëru reseñ."},{"style":"q1","text":""},{"style":"v","text":"Yal na maral ak tàngoor ŋiisal seen ndoxum taw,"},{"style":"q1","text":"te njaniiw mëdd ña bàkkaar."},{"style":"q1","text":""},{"style":"v","text":"Yal na leen seen ndey sax fàtte,"},{"style":"q1","text":"sax yi muucu leen,"},{"style":"q1","text":"ñu fàtte leen,"},{"style":"q1","text":"ba njubadi déjjatiku ni garab."},{"style":"q1","text":""},{"style":"v","text":"Ñu ni mel ay lekk alalu jigéen ju tëlee jur,"},{"style":"q1","text":"te duñu baaxe jëtun."},{"style":"q1","text":""},{"style":"v","text":"Waaye Yàllaa mana dàq boroom doole,"},{"style":"q1","text":"su nee tëll, mu xalaat bakkanam."},{"style":"q1","text":""},{"style":"v","text":"Moo leen di may ñu wéeroo seen cëslaay,"},{"style":"q1","text":"tey xool fa ñuy jaare."},{"style":"q1","text":""},{"style":"v","text":"Dañuy jóg, nes tuut ñu ne mes,"},{"style":"q1","text":"wadd, ñu boole for,"},{"style":"q1","text":"ñu daldi lax niy gub."},{"style":"b","text":""},{"style":"q1","text":""},{"style":"v","text":"Su dul noonu, ana ku may fenloo?"},{"style":"q1","text":"Ana ku mana neenal samay wax?"}]