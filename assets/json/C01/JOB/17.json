[{"style":"q1","text":""},{"style":"v","text":"Sama xol jeex,"},{"style":"q1","text":"samay fan tàggoo,"},{"style":"q1","text":"bàmmeel di ma xaar."},{"style":"q1","text":""},{"style":"v","text":"Fu ma jublu ñu di ma ree,"},{"style":"q1","text":"di ma ñaawal, may gis."},{"style":"b","text":""},{"style":"q1","text":""},{"style":"v","text":"Ngalla Yàlla, gàddul mab daan sama digg ak yaw;"},{"style":"q1","text":"su dul yaw, ana ku may gàddu?"},{"style":"q1","text":""},{"style":"v","text":"Yaa fatt xelu ñii,"},{"style":"q1","text":"kon nag bu leen may ndam."},{"style":"q1","text":""},{"style":"v","text":"Nee ñu, ku njariñ tax nga wor xarit,"},{"style":"q1","text":"say doom a cay loru."},{"style":"q1","text":""},{"style":"v","text":"Man la nit ñi def léebukaay,"},{"style":"q1","text":"di ma tifli ci kanam."},{"style":"q1","text":""},{"style":"v","text":"Naqar tax na saay gët giim,"},{"style":"q1","text":"saa cér yépp jeex ba mel ni takkndeer."},{"style":"q1","text":""},{"style":"v","text":"Ku jub a ngii jommi ci lii ma dal,"},{"style":"q1","text":"ku dul tooñ a ngi xabtalu fi kaw yéefar yi."},{"style":"q1","text":""},{"style":"v","text":"Waaye aji jub a ngi topp yoonam,"},{"style":"q1","text":"boroom loxo yu set a ngi gëna am kàttan."},{"style":"q1","text":""},{"style":"v","text":"Waaye yeen ñépp, waxaatleen, ma dégg,"},{"style":"q2","text":"boroom xel daal duma ko gis ci seen biir!"},{"style":"q1","text":""},{"style":"v","text":"Samay fan wéy na,"},{"style":"q1","text":"mébét yàqu,"},{"style":"q1","text":"yaakaar yàkki."},{"style":"q1","text":""},{"style":"v","text":"Ñii guddi lañu def bëccëg,"},{"style":"q1","text":"naan leer sorewul, te lëndëm teew."},{"style":"q1","text":""},{"style":"v","text":"Ndegam kërug njaniiw laa yaakaarati,"},{"style":"q1","text":"te biir lëndëm laa nara tëri,"},{"style":"q1","text":""},{"style":"v","text":"ndegam maa naa paxum yàqute ma: «Yaay sama baay!»"},{"style":"q1","text":"naa saxu bàmmeel: «Yaay bóoy!» mbaa «Jigéen sama!»"},{"style":"q1","text":""},{"style":"v","text":"Kon ana sama yaakaar?"},{"style":"q1","text":"Ana ku gisati sama yaakaar?"},{"style":"q1","text":""},{"style":"v","text":"Xanaa day ànd ak man tàbbi bàmmeel,"},{"style":"q1","text":"nu bokk tëraayu pënd."}]