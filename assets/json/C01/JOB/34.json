[{"style":"s1","verse":"","text":"Eliyu nee: Ayóoba moy na dëgg"},{"style":"p","verse":"","text":""},{"style":"v","verse":"1","text":"Eliyu dellu ne:"},{"style":"q1","verse":"","text":""},{"style":"v","verse":"2","text":"Yeen ñi xelu, dégluleen samay wax,"},{"style":"q1","verse":"","text":"yeen ñi xam, teewluleen ma."},{"style":"q1","verse":"","text":""},{"style":"v","verse":"3","text":"Purux déy ay mosu ñam,"},{"style":"q1","verse":"","text":"nopp natt kàddu."},{"style":"q1","verse":"","text":""},{"style":"v","verse":"4","text":"Kon nan ànd seet li dëggu"},{"style":"q1","verse":"","text":"te bokk ràññee li baax."},{"style":"q1","verse":"","text":""},{"style":"v","verse":"5","text":"Baay Ayóoba kat nee moo yey,"},{"style":"q1","verse":"","text":"Yàlla xañ ko dëggam."},{"style":"q1","verse":"","text":""},{"style":"v","verse":"6","text":"Mu am dëgg, ñu ne moo fen,"},{"style":"q1","verse":"","text":"tooñul, mu jam ko fittu dee."},{"style":"q1","verse":"","text":""},{"style":"v","verse":"7","text":"Ana ku mel ni Baay Ayóoba mii,"},{"style":"q1","verse":"","text":"di ñaawle ni muy naanem ndox,"},{"style":"q1","verse":"","text":""},{"style":"v","verse":"8","text":"di àndandook ñiy def lu ñaaw,"},{"style":"q1","verse":"","text":"di lëngook nit ñu bon ñi,"},{"style":"q1","verse":"","text":""},{"style":"v","verse":"9","text":"te naa: «Nit ki seet bànneexu Yàlla,"},{"style":"q1","verse":"","text":"ana lu mu koy jariñ?»"},{"style":"s1","verse":"","text":"Yàlla du def lu bon"},{"style":"q1","verse":"","text":""},{"style":"v","verse":"10","text":"Kon yeen niti xel ñee, dégluleen ma,"},{"style":"q1","verse":"","text":"Yàlla jegewul fenn mbon!"},{"style":"q1","verse":"","text":"Aji Man ji jegewul mukk njubadi!"},{"style":"q1","verse":"","text":""},{"style":"v","verse":"11","text":"Jëfu doom aadama ji daal, moom la koy fey;"},{"style":"q1","verse":"","text":"na nit kiy jëfe rekk la koy yoole."},{"style":"q1","verse":"","text":""},{"style":"v","verse":"12","text":"Li wóor mooy Yàlla du def lu bon,"},{"style":"q1","verse":"","text":"Aji Man ji du jalgati yoon."},{"style":"q1","verse":"","text":""},{"style":"v","verse":"13","text":"Ana ku ko dénk kilifteefu dun bi?"},{"style":"q1","verse":"","text":"Ana ku ko yen àddina wërngal këpp?"},{"style":"q1","verse":"","text":""},{"style":"v","verse":"14","text":"Bu ci Yàlla yebu woon,"},{"style":"q1","verse":"","text":"ba roccim xelam ak noowam,"},{"style":"q1","verse":"","text":""},{"style":"v","verse":"15","text":"bépp boroom bakkan ay bokk ne lasiim,"},{"style":"q1","verse":"","text":"doom aadama dellu di pëndub suuf."},{"style":"s1","verse":"","text":"Yàlla amul par-parloo"},{"style":"q1","verse":"","text":""},{"style":"v","verse":"16","text":"Ndegam am nga ag dégg, déggal lii,"},{"style":"q1","verse":"","text":"teewlul sama kàddu gii."},{"style":"q1","verse":"","text":""},{"style":"v","verse":"17","text":"Manees naa jiite te bañ njub?"},{"style":"q1","verse":"","text":"Am dangay sikkal ki njubam matale?"},{"style":"q1","verse":"","text":""},{"style":"v","verse":"18","text":"Kii moo naan buur: «Yaa sew!»"},{"style":"q1","verse":"","text":"naa garmi: «Yaa bon!»"},{"style":"q1","verse":"","text":""},{"style":"v","verse":"19","text":"Kii du far kàngam,"},{"style":"q1","verse":"","text":"du teg ku am ci kaw ku ñàkk,"},{"style":"q1","verse":"","text":"ndax ñoom ñaar la boole sàkk."},{"style":"q1","verse":"","text":""},{"style":"v","verse":"20","text":"Nes tuut, dee dikke xaaju guddi,"},{"style":"q1","verse":"","text":"mbooloo fippu, kàngam ya ne mes,"},{"style":"q1","verse":"","text":"boroom doole sànku, te loxo laalu ko."},{"style":"q1","verse":"","text":""},{"style":"v","verse":"21","text":"Yàlla déy a ngi ne jàkk ci jaar-jaari nit ki,"},{"style":"q1","verse":"","text":"di xool bépp jéegoom."},{"style":"q1","verse":"","text":""},{"style":"v","verse":"22","text":"Du fenn fu lëndëm mbaa fu ne këruus,"},{"style":"q1","verse":"","text":"fu kuy def lu ñaaw mana làqoo."},{"style":"q1","verse":"","text":""},{"style":"v","verse":"23","text":"Yàlla daal, soxlawula liñbat nit ki,"},{"style":"q1","verse":"","text":"bala mu koy woo cib àtte."},{"style":"q1","verse":"","text":""},{"style":"v","verse":"24","text":"Mooy rajaxe boroom doole te du laajte,"},{"style":"q1","verse":"","text":"daldi fal keneen mu wuutu ko."},{"style":"q1","verse":"","text":""},{"style":"v","verse":"25","text":"Moo ràññee moos jëfi boroom doole,"},{"style":"q1","verse":"","text":"ba jàllarbi ko genn guddi, mu rajaxoo."},{"style":"q1","verse":"","text":""},{"style":"v","verse":"26","text":"Moo koy dóore fu ne fàŋŋ,"},{"style":"q1","verse":"","text":"ni ñuy dóore ku bon."},{"style":"q1","verse":"","text":""},{"style":"v","verse":"27","text":"Li ko waral di boroom doolee dëddu Yàlla,"},{"style":"q1","verse":"","text":"sofental mboolem digley yoonam,"},{"style":"q1","verse":"","text":""},{"style":"v","verse":"28","text":"ba yuuxi baadoola yi àgg fa moom,"},{"style":"q1","verse":"","text":"mu dégg yuuxi néew-ji-doole ya."},{"style":"q1","verse":"","text":""},{"style":"v","verse":"29","text":"Bu Yàlla nee cell, ana ku koy ŋàññ?"},{"style":"q1","verse":"","text":"Bu làqee kanamam, ana ku koy niir?"},{"style":"q1","verse":"","text":"Xeet yeek nit ñi la boole tiim,"},{"style":"q1","verse":"","text":""},{"style":"v","verse":"30","text":"ngir yéefar bi baña falu,"},{"style":"q1","verse":"","text":"bay tàbbal aw xeet ciy fiir."},{"style":"s1","verse":"","text":"Eliyu nee: Kàdduy Ayóoba du xel"},{"style":"q1","verse":"","text":""},{"style":"v","verse":"31","text":"Su nit ki nee Yàlla:"},{"style":"q1","verse":"","text":"«Jot naa samab añ, dootuma bàkkaar."},{"style":"q1","verse":"","text":""},{"style":"v","verse":"32","text":"Won ma sama tooñ yi ma gisul."},{"style":"q1","verse":"","text":"Su ma defee lu ñaaw, dootuma ko def!»"},{"style":"q1","verse":"","text":""},{"style":"v","verse":"33","text":"Kooku, Yàlla dina ko mbugal a?"},{"style":"q1","verse":"","text":"Lu ciy sa xalaat, yaw miy diiŋat,"},{"style":"q1","verse":"","text":"gannaaw yaay seet te du maay seet?"},{"style":"q1","verse":"","text":"Waxal boog, loo ci xam!"},{"style":"q1","verse":"","text":""},{"style":"v","verse":"34","text":"Niti xel ñi dinañu wax,"},{"style":"q1","verse":"","text":"ñook ku rafet xel ku may déglu,"},{"style":"q1","verse":"","text":""},{"style":"v","verse":"35","text":"ne ma: «Ayóoba mii waxewul xam-xam,"},{"style":"q1","verse":"","text":"te kàddoom yi du xel.»"},{"style":"q1","verse":"","text":""},{"style":"v","verse":"36","text":"Kon na àtteb Baay Ayóoba mii mat sëkk,"},{"style":"q1","verse":"","text":"ndax tontam bokk na ci tontu nit ñu bon ñi."},{"style":"q1","verse":"","text":""},{"style":"v","verse":"37","text":"Moo bàkkaar, doyatul muy diiŋat,"},{"style":"q1","verse":"","text":"di werante ci sunu biir,"},{"style":"q1","verse":"","text":"di kebetu ci kaw Yàlla."}]