[{"style":"s1","text":"Yàllaa may jot"},{"style":"p","text":""},{"style":"v","text":"Ayóoba àddu ne:"},{"style":"q1","text":""},{"style":"v","text":"Dungeen ma noppee xañ jàmmi bakkan,"},{"style":"q1","text":"di ma sëf wax ju dul jeex?"},{"style":"q1","text":""},{"style":"v","text":"Fukki yoon a ngii ngeen di ma saaga,"},{"style":"q1","text":"te rusuleen maa sonal."},{"style":"q1","text":""},{"style":"v","text":"Su ma moyoon dëgg sax,"},{"style":"q1","text":"maay bokk ak sama moy fanaan."},{"style":"q1","text":""},{"style":"v","text":"Defe ngeen ne yeena ma gën,"},{"style":"q1","text":"ba di ma sikke musiba mii ma dal?"},{"style":"q1","text":""},{"style":"v","text":"Waaye xamleen ne Yàllaa ma tooñ,"},{"style":"q1","text":"ab caaxam a ma dar kepp."},{"style":"q1","text":""},{"style":"v","text":"May woote wall, wuyeesu ma,"},{"style":"q1","text":"ma ñaan ndimbal, àtteesu ma."},{"style":"q1","text":""},{"style":"v","text":"Manumaa jàll, Yàllaa fatt sama yoon,"},{"style":"q1","text":"lëndëmal samay jaaruwaay,"},{"style":"q1","text":""},{"style":"v","text":"sàggi sama sag,"},{"style":"q1","text":"foq sama kaala,"},{"style":"q1","text":""},{"style":"v","text":"tojat ma wetoo wet ba ma tàggoo,"},{"style":"q1","text":"déjjati sama yaakaar ni garab,"},{"style":"q1","text":""},{"style":"v","text":"jafalal mam sànjam,"},{"style":"q1","text":"boole ma ciy noonam,"},{"style":"q1","text":""},{"style":"v","text":"ay gàngooram dikkandoo,"},{"style":"q1","text":"yékkatiy jal, gawe ma,"},{"style":"q1","text":"dal fi wër sama xayma."},{"style":"b","text":""},{"style":"q1","text":""},{"style":"v","text":"Samay bokk, mu soreleek man,"},{"style":"q1","text":"samay xame sax ñooru ma."},{"style":"q1","text":""},{"style":"v","text":"Jegeñaale ba ma,"},{"style":"q1","text":"xame fàtte ma,"},{"style":"q1","text":""},{"style":"v","text":"sama gani démb def ma ni jàmbur tey,"},{"style":"q1","text":"samay mbindaan it noonu,"},{"style":"q1","text":"ñu def ma ni doxandéem."},{"style":"q1","text":""},{"style":"v","text":"Su ma doon woo sama surga, ba di ko tinu sax,"},{"style":"q1","text":"da may tanqamlu."},{"style":"q1","text":""},{"style":"v","text":"Sama xetu gémmiñ dàq na sama jabar,"},{"style":"q1","text":"sama doomi ndey sax seexlu ma."},{"style":"q1","text":""},{"style":"v","text":"Gone yi sax a ngi may sewal,"},{"style":"q1","text":"su ma jógee di dem, ñu di ma baatal."},{"style":"q1","text":""},{"style":"v","text":"Sama wóllërey démb yépp a ma seexlu,"},{"style":"q1","text":"ma sopp leen, tey ñu dëddu ma."},{"style":"q1","text":""},{"style":"v","text":"Der aki yax laa dese,"},{"style":"q1","text":"daanaka dee naa."},{"style":"b","text":""},{"style":"q1","text":""},{"style":"v","text":"Yërmandee, yërmande, yeen samay xarit,"},{"style":"q1","text":"Yàllaa xàcc, dal ci sama kaw!"},{"style":"q1","text":""},{"style":"v","text":"Lu ngeen ma toŋale nii ni Yàlla?"},{"style":"q1","text":"Xanaa yàppuleen ma, ba suur?"},{"style":"q1","text":""},{"style":"v","text":"Éy su samay kàddu tënku woon ci mbind!"},{"style":"q1","text":"Éy su ñu manoona xacc mbind ma cib téere,"},{"style":"q1","text":""},{"style":"v","text":"xacce ko xalimag weñ ak betteex"},{"style":"q1","text":"mu ñaase fàww ciw doj!"},{"style":"b","text":""},{"style":"q1","text":""},{"style":"v","text":"Waaye man xam naa ne sama \\w Jotkat|jotkat b-:\\w* a ngi dund,"},{"style":"q1","text":"te mooy mujje taxaw fi kaw suuf."},{"style":"q1","text":""},{"style":"v","text":"Bu sama der bi lekkoo sax,"},{"style":"q1","text":"du tee ma dese suux wu ma xoole Yàlla,"},{"style":"q1","text":""},{"style":"v","text":"xoolal ko sama bopp,"},{"style":"q1","text":"te du doon sama gan."},{"style":"q1","text":"Maaka namm lii ci sama xol!"},{"style":"b","text":""},{"style":"q1","text":""},{"style":"v","text":"Yeena ngi naan: «Ana nu nu koy toŋale,"},{"style":"q1","text":"ba am lay wu ko tiiñal?»"},{"style":"q1","text":""},{"style":"v","text":"Ragalleen saamar!"},{"style":"q1","text":"Seen xadar jii ñaawtéef la, saamar ay àtteem,"},{"style":"q1","text":"xamleen ne àtte am na."}]