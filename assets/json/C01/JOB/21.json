[{"style":"s1","text":"Ayóoba weddi na àlluway xarit ya"},{"style":"p","text":""},{"style":"v","text":"Ayóoba àddu ne:"},{"style":"q1","text":""},{"style":"v","text":"Dégluleen maa, dégluleen sama baat,"},{"style":"q1","text":"te mas-sawoo ma seenug teewlu."},{"style":"q1","text":""},{"style":"v","text":"Muñalleen ma boog, ma wax, man,"},{"style":"q1","text":"balaa nit a reeti."},{"style":"q1","text":""},{"style":"v","text":"Sama tawat lii, da di maak nit a?"},{"style":"q1","text":"Gannaaw du nit, ana lu ma tee xàddi?"},{"style":"q1","text":""},{"style":"v","text":"Geesuleen ma, waaru,"},{"style":"q1","text":"ba loxo ub gémmiñ."},{"style":"q1","text":""},{"style":"v","text":"Su ma ko xalaatee, damay tiit,"},{"style":"q1","text":"di kat-kati."},{"style":"b","text":""},{"style":"q1","text":""},{"style":"v","text":"Lu tax ku bon di dund,"},{"style":"q1","text":"bay magal sax, di ànd ak doole?"},{"style":"q1","text":""},{"style":"v","text":"Doomam day toog, mu fekke,"},{"style":"q1","text":"bay xool ay sëtam,"},{"style":"q1","text":""},{"style":"v","text":"këram nekke jàmm, mucc safaan,"},{"style":"q1","text":"te yetu Yàlla du ko dal."},{"style":"q1","text":""},{"style":"v","text":"Ku bon, yëkkam day tëb te du moy,"},{"style":"q1","text":"nagam di jur te du xàcc."},{"style":"q1","text":""},{"style":"v","text":"Day gis ay xaleem di bajantu,"},{"style":"q1","text":"goneem yépp di tëbantu."},{"style":"q1","text":""},{"style":"v","text":"Day xaacoondookum tëgg aki xalam,"},{"style":"q1","text":"di bége baatub toxoro,"},{"style":"q1","text":""},{"style":"v","text":"Ku bon ay matal ay fanam ci biir teraanga,"},{"style":"q1","text":"doora jekki wàcci njaniiw."},{"style":"q1","text":""},{"style":"v","text":"Moona kee noon Yàlla: «Xiddi ma!"},{"style":"q1","text":"Xam saw yoon soxalu ma."},{"style":"q1","text":""},{"style":"v","text":"Ana kuy Aji Man ji sax, ba ma di ko jaamu?"},{"style":"q1","text":"Su ma ko tinoo, ana lu mu may jariñ?»"},{"style":"q1","text":""},{"style":"v","text":"Kii xanaa du teraangaam a ngi ciy loxoom?"},{"style":"q1","text":"Ndaxam taxul ma roy ko fenn!"},{"style":"q1","text":""},{"style":"v","text":"Ku bon, ana fu ag xuyyam kamaje?"},{"style":"q1","text":"Fu ko musiba dikkale?"},{"style":"q1","text":"Fu Yàlla mere, ba sédd ko safaan?"},{"style":"b","text":""},{"style":"q1","text":""},{"style":"v","text":"Ana fu ku bon mele nim ñax mu ngelaw wal,"},{"style":"q1","text":"mbaa mboob mu callweer yóbbu?"},{"style":"q1","text":""},{"style":"v","text":"Ngeen ne, «Ku bon daal ay tooñ, Yàlla dencal doomam añ ba.»"},{"style":"q1","text":"Ki tooñ kay, na ko fey, mu xam,"},{"style":"q1","text":""},{"style":"v","text":"gisal boppam sànkuteem,"},{"style":"q1","text":"ba jolu merum Aji Man ji!"},{"style":"q1","text":""},{"style":"v","text":"Ana luy yoonu ku bon ci waa këram, gannaawam,"},{"style":"q1","text":"te fekk limu fanam jeex?"},{"style":"q1","text":""},{"style":"v","text":"Ana kuy jàngal Yàlla xam-xam,"},{"style":"q1","text":"moom miy àtte ñu kawe ña?"},{"style":"q1","text":""},{"style":"v","text":"Kii a ngi deewaale dooleem,"},{"style":"q1","text":"xel ma dal, tiitul dara,"},{"style":"q1","text":""},{"style":"v","text":"yaram wa niin,"},{"style":"q1","text":"yax ya naat."},{"style":"q1","text":""},{"style":"v","text":"Kee deewe naqaru xol,"},{"style":"q1","text":"masula ñam bànneex,"},{"style":"q1","text":""},{"style":"v","text":"te ñooy tëddandoo biir suuf,"},{"style":"q1","text":"bokk sàngooy sax."},{"style":"b","text":""},{"style":"q1","text":""},{"style":"v","text":"Mu ngoog! Maaka xam li ngeen foog,"},{"style":"q1","text":"te di ma ko fexee fitnaale!"},{"style":"q1","text":""},{"style":"v","text":"Ngeen ne: «Ana fu kër kàngam di mujje?"},{"style":"q1","text":"Ana xayma ba ku bon ka dëkke?»"},{"style":"q1","text":""},{"style":"v","text":"Xanaa laajuloo tukkikat yi?"},{"style":"q1","text":"Am gëmuloo seeni seede?"},{"style":"q1","text":""},{"style":"v","text":"Bésub safaan ku bon ay mucc,"},{"style":"q1","text":"bésub mbugal it, mooy raw."},{"style":"q1","text":""},{"style":"v","text":"Ana kuy janook moom, sikke ko jikkoom?"},{"style":"q1","text":"La mu def, ana ku ko koy fey?"},{"style":"q1","text":""},{"style":"v","text":"Moom de bu deewee, sëg ya lees koy robi,"},{"style":"q1","text":"te bàmmeelam, dees na ko wattu."},{"style":"q1","text":""},{"style":"v","text":"Liy topp néew ba, day bare,"},{"style":"q1","text":"liy dox jiitu ko wees ab lim,"},{"style":"q1","text":"te suufu xur wa sax da koy sedde."},{"style":"q1","text":""},{"style":"v","text":"Kon seeni mas-sawu, cóolóoli neen!"},{"style":"q1","text":"Seeni tont, jinigali kese!"}]