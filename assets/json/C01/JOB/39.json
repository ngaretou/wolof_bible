[{"style":"q1","text":""},{"style":"v","text":"Yaa xam jamono ju kéwéli tund di jur?"},{"style":"q1","text":"Am yaa gis fu kéwél di ame doom?"},{"style":"q1","text":""},{"style":"v","text":"Yaa lim weer yi muy ëmb,"},{"style":"q1","text":"am yaa xam fu njuram jote,"},{"style":"q1","text":""},{"style":"v","text":"ba mu sukk, jur,"},{"style":"q1","text":"tàggook mititu matam,"},{"style":"q1","text":""},{"style":"v","text":"ak fa doom jay leqalikooka màgg ci àll bi,"},{"style":"q1","text":"ba dem, te du délsi?"},{"style":"b","text":""},{"style":"q1","text":""},{"style":"v","text":"Ana ku yóbbu fasu àll, afal ko?"},{"style":"q1","text":"Ana ku yiwi mbaamu àll, wacc ko?"},{"style":"q1","text":""},{"style":"v","text":"Moom mi ma jox màndiŋ mi, mu dëkke,"},{"style":"q1","text":"ak jooru xorom, mu màkkaanoo?"},{"style":"q1","text":""},{"style":"v","text":"Yégul riirum taax,"},{"style":"q1","text":"déggul coowal dawalkat."},{"style":"q1","text":""},{"style":"v","text":"Tund yi lay wërem poram,"},{"style":"q1","text":"di fa seete gépp gàncax gu tooy."},{"style":"q1","text":""},{"style":"v","text":"Ndax nagu àll a lay nangoo liggéeyal?"},{"style":"q1","text":"Mbaa mu di la fanaanal ci sa ngédd?"},{"style":"q1","text":""},{"style":"v","text":"Man ngaa takk nagu àll cim rijji,"},{"style":"q1","text":"ba mu topp la, rijjil lab tool?"},{"style":"q1","text":""},{"style":"v","text":"Yaa koy yaakaare dooleem ju bare,"},{"style":"q1","text":"ba dénk ko sab liggéey?"},{"style":"q1","text":""},{"style":"v","text":"Yaay yaakaar mu fatal la jiwu,"},{"style":"q1","text":"jëlil la ko ca dàgga ja?"},{"style":"b","text":""},{"style":"q1","text":""},{"style":"v","text":"Bànjóolee ngi tëf-tëflu,"},{"style":"q1","text":"te xodd gën koy laaf."},{"style":"q1","text":""},{"style":"v","text":"Mooy wacci nenam fi suuf,"},{"style":"q1","text":"bàyyee ko tàngooru suuf."},{"style":"q1","text":""},{"style":"v","text":"Xalaatul tànk bu ci joggi"},{"style":"q1","text":"ak rabu àll wu ko dëggaate."},{"style":"q1","text":""},{"style":"v","text":"Day soxore doom yi ni lu mu jurul,"},{"style":"q1","text":"coonoom neen, yoonam."},{"style":"q1","text":""},{"style":"v","text":"Yàllaa ko xañ xam-xam,"},{"style":"q1","text":"te séddu ko xelum ràññee."},{"style":"q1","text":""},{"style":"v","text":"Waaye bu sàqee, ba sàqi,"},{"style":"q1","text":"faalewul fas ak gawaram."},{"style":"b","text":""},{"style":"q1","text":""},{"style":"v","text":"Ndax yaa may aw fas kàttan?"},{"style":"q1","text":"Am yaa solal ndodd ma ciiriir?"},{"style":"q1","text":""},{"style":"v","text":"Am yaa koy tëbloo nim soccet,"},{"style":"q1","text":"bu fiiroo, fit rëcc?"},{"style":"q1","text":""},{"style":"v","text":"Fas a ngi bége dooleem, di curpee xur wa,"},{"style":"q1","text":"riddi, dajeek ngànnaay."},{"style":"q1","text":""},{"style":"v","text":"Yégul tiitaange, ragalul,"},{"style":"q1","text":"dawul saamar."},{"style":"q1","text":""},{"style":"v","text":"Mbarum fitt a ngay keseŋ-keseŋi fa kawam,"},{"style":"q1","text":"fa xeej ak jaasi lerxatandoo,"},{"style":"q1","text":""},{"style":"v","text":"mu buure xadar, taxañ suuf si,"},{"style":"q1","text":"téyeetul boppam ndax bufta ba\\f + \\fr 39.24 \\fk bufta, \\ft ab béjjénu kuuy la, bu ñu bënn ñaari wet yi, ngir man cee wal.\\f* jolli,"},{"style":"q1","text":""},{"style":"v","text":"mu feeloo ko coowal wakkan ya."},{"style":"q1","text":"Fu sore lay xeeñtoo xare ba,"},{"style":"q1","text":"ak kàdduy njiiti xare ya riirandook xaacu ya."},{"style":"b","text":""},{"style":"q1","text":""},{"style":"v","text":"Ndax sam xel la céeliy daayaarloo,"},{"style":"q1","text":"ba firiy laafam, jëm bëj-saalum?"},{"style":"q1","text":""},{"style":"v","text":"Am yaa sant jaxaay mu naaw ba fa kaw,"},{"style":"q1","text":"di tàgge kawte ya?"},{"style":"q1","text":""},{"style":"v","text":"Aw doj, mu màkkaanoo,"},{"style":"q1","text":"di fanaan kaw catu doj wu ko kenn dul jote."},{"style":"q1","text":""},{"style":"v","text":"Fa lay yeeroo am rëbbam,"},{"style":"q1","text":"di ko niire fu sore."},{"style":"q1","text":""},{"style":"v","text":"Ku ñu bóom, ma nga fa teew,"},{"style":"q1","text":"doom yay xab deret ja."}]