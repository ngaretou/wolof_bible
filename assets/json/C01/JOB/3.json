[{"style":"s1","text":"Ayóoba rëbb na bésub juddoom"},{"style":"p","text":""},{"style":"v","text":"Gannaaw loolu Ayóoba àddu, ma ngay móolu bés ba mu juddoo."},{"style":"v","text":"Mu ne:"},{"style":"q1","text":""},{"style":"v","text":"Sànkute ñeel na bés ba ma juddoo,"},{"style":"q1","text":"ba ca guddi ga noon: «Sosees na góor!»"},{"style":"q1","text":""},{"style":"v","text":"Boobu bés yal na di lëndëmu neen,"},{"style":"q1","text":"di bés bu Yàlla ma fa kaw faaleedi,"},{"style":"q1","text":"te genn leer du ko leeralati."},{"style":"q1","text":""},{"style":"v","text":"Yal na lëndëmu njaniiw aakimoo boobu bés,"},{"style":"q1","text":"xàmbaar mbaaral ko,"},{"style":"q1","text":"muy guddig digg bëccëg gu raglu."},{"style":"q1","text":""},{"style":"v","text":"Googu guddi yal na ko lëndëm moom,"},{"style":"q1","text":"yàlla bumu bége fi digg bési at mi,"},{"style":"q1","text":"yàlla bees ko limaaleeti ci weer yi."},{"style":"q1","text":""},{"style":"v","text":"Googu guddi kay yàlla bu ci gone sosooti,"},{"style":"q1","text":"yàlla bu ci sarxolle jolleeti."},{"style":"q1","text":""},{"style":"v","text":"Yal na alagkati bés yi alag googu guddi,"},{"style":"q1","text":"alagkat yu mana xabtal ninki-nanka."},{"style":"q1","text":""},{"style":"v","text":"Yal na biddiiwi njëlam giim,"},{"style":"q1","text":"muy séentug leer te du am;"},{"style":"q1","text":"yàlla bumu gis fu njël di xippee,"},{"style":"q1","text":""},{"style":"v","text":"gannaaw moo tëjul sama biiru ndey,"},{"style":"q1","text":"ba làq saay gët coono."},{"style":"b","text":""},{"style":"q1","text":""},{"style":"v","text":"Moo, lu ma tee woona juddu rekk, dellu?"},{"style":"q1","text":"Lu ma tee génne sama biiru yaay, noqi rekk, dog, boog?"},{"style":"q1","text":""},{"style":"v","text":"Ana lu may óom doon uufe?"},{"style":"q1","text":"Ana lu ma doon nàmpey ween?"},{"style":"q1","text":""},{"style":"v","text":"Tëdd koon naak jàmm biir bàmmeel,"},{"style":"q1","text":"di nelaw, noppaloondook"},{"style":"q1","text":""},{"style":"v","text":"buur yeek jawriñi àddina,"},{"style":"q1","text":"yi tabaxal seen bopp këri buur yu gental tey."},{"style":"q1","text":""},{"style":"v","text":"Noppalu koon naak garmi yay boroom wurus,"},{"style":"q1","text":"te daan feesal seeni kër xaalis."},{"style":"q1","text":""},{"style":"v","text":"Mbaa ma mel koon ni lumb wu làqu biir suuf,"},{"style":"q1","text":"mbaa cuux mu jotula gisug leer."},{"style":"q1","text":""},{"style":"v","text":"Biir bàmmeel la ñu bon ñiy noppee sonle,"},{"style":"q1","text":"fa la ña jeele doole noppaloo,"},{"style":"q1","text":""},{"style":"v","text":"ña ñu tëjoon ne finaax,"},{"style":"q1","text":"déggatuñu coowal ku leen di sas,"},{"style":"q1","text":""},{"style":"v","text":"ku tuut ak ku mag di fa benn,"},{"style":"q1","text":"jaam noppi faa jaamu sangam."},{"style":"q1","text":""},{"style":"v","text":"Boroom tiis, ana lees koy maye leeru kaw suuf?"},{"style":"q1","text":"Lu boroom naqar di doye bakkan?"},{"style":"q1","text":""},{"style":"v","text":"Ku ni mel ku yàkkamti dee gu dikkul,"},{"style":"q1","text":"te gëna sàkku dee alal ju làqu,"},{"style":"q1","text":""},{"style":"v","text":"ba bu gisoon bàmmeel,"},{"style":"q1","text":"di tex-texi ci biir mbég ak bànneex."},{"style":"q1","text":""},{"style":"v","text":"Ngóor sii aw yoonam làqu,"},{"style":"q2","text":"ana lu muy doye dund, te Yàlla dar kepp ko?"},{"style":"b","text":""},{"style":"q1","text":""},{"style":"v","text":"Samay binni di samaw ñam,"},{"style":"q1","text":"samay yuux fettax nim ndox."},{"style":"q1","text":""},{"style":"v","text":"Tiitaange déy a ma dikkal,"},{"style":"q1","text":"li ma ragaloon kay a ma dab."},{"style":"q1","text":""},{"style":"v","text":"Du jàmm, dug dal, du noflaay bu ma am,"},{"style":"q1","text":"jallaañoo dikk na!"}]