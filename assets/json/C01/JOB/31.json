[{"style":"s1","text":"Ayóoba waat na"},{"style":"q1","text":""},{"style":"v","text":"Maa jaayanteek samay gët."},{"style":"q1","text":"Ana nu may xooleb janq?"},{"style":"q1","text":""},{"style":"v","text":"Lu ko moy ana sama cér ca Yàlla ma fa kaw?"},{"style":"q1","text":"Lu ma Aji Man jiy sédde fa kawte ya?"},{"style":"q1","text":""},{"style":"v","text":"Xanaa du safaan a ñeel ku bon,"},{"style":"q1","text":"naqar ñeel ku ñaaw?"},{"style":"q1","text":""},{"style":"v","text":"Du Yàllaa ngi gis fu ma jaare,"},{"style":"q1","text":"di waññ sama bépp jéego?"},{"style":"b","text":""},{"style":"q1","text":""},{"style":"v","text":"Ndegam damaa doxe ndëngte,"},{"style":"q1","text":"mbaa ma gaawtoo njublaŋ,"},{"style":"q1","text":""},{"style":"v","text":"na ma Yàlla natte màndaxekaayu dëgg,"},{"style":"q1","text":"ba ràññee samag mat!"},{"style":"q1","text":""},{"style":"v","text":"Ndegam samay tànk a moy yoonu njub,"},{"style":"q1","text":"mbaa sama xol topp saay gët,"},{"style":"q1","text":"mbaa sama loxo yii gàkk fenn,"},{"style":"q1","text":""},{"style":"v","text":"yal naa ji, keneen lekk,"},{"style":"q1","text":"ma jëmbat, ñu buddi."},{"style":"b","text":""},{"style":"q1","text":""},{"style":"v","text":"Ndegam jabaru jàmbur a ma xañ sago,"},{"style":"q1","text":"ba ma di ko yeeroo sama buntu kër moroomu góor,"},{"style":"q1","text":""},{"style":"v","text":"yal na sama jabar bojjal keneen,"},{"style":"q1","text":"ñeneen tiim ko."},{"style":"q1","text":""},{"style":"v","text":"Su ma ko defoon, muy jëfu yàqute,"},{"style":"q1","text":"di moy gu yeyoo pénc,"},{"style":"q1","text":""},{"style":"v","text":"te di sawara wu may xoyom ba ca paxum sànkute ma,"},{"style":"q1","text":"lu ma meññle, mu buubaale."},{"style":"b","text":""},{"style":"q1","text":""},{"style":"v","text":"Ndegam maa sofental sama àqu jaam,"},{"style":"q1","text":"bu ñu may jooytu, diy góor mbaa jigéen,"},{"style":"q1","text":""},{"style":"v","text":"bu ci Yàlla jógee, ana nu may def?"},{"style":"q1","text":"Bu ma ko laajee, ana lu ma koy wax?"},{"style":"q1","text":""},{"style":"v","text":"Ki ma sàkk ci sama biiru ndey,"},{"style":"q1","text":"xanaa du moo leen sàkk ñoom itam?"},{"style":"q1","text":"Du kenn kee nu sos ci njurukaay?"},{"style":"q1","text":""},{"style":"v","text":"Damaa masa xañ néew-ji-doole lu muy sàkku,"},{"style":"q1","text":"mbaa ab jëtun wékk ma bët, ma tas yaakaaram?"},{"style":"q1","text":""},{"style":"v","text":"Am damaa masa wéetoo ab dog,"},{"style":"q1","text":"te sédduma ca jirim?"},{"style":"q1","text":""},{"style":"v","text":"Ba may ndaw laa dala yor ab jirim ni baayam;"},{"style":"q1","text":"te ba ma juddoo ci sama ndey laa dala gindi ab jëtun."},{"style":"b","text":""},{"style":"q1","text":""},{"style":"v","text":"Ndegam maa seetaan ku rafle nara sànku,"},{"style":"q1","text":"seetaan néew-ji-doole ju amul malaan,"},{"style":"q1","text":""},{"style":"v","text":"te sànguma céram, mu sante ma ko,"},{"style":"q1","text":"di nuggloo ndimo lu ñu ràbbe sama kawari gàtt,"},{"style":"q1","text":""},{"style":"v","text":"ndegam maa xàcc sama loxo jëme cib jirim,"},{"style":"q1","text":"ndax yaakaar kiirlaay ca pénc ma,"},{"style":"q1","text":""},{"style":"v","text":"yal na sama loxo teqalikook sama mbagg,"},{"style":"q1","text":"sama përëg fàqe ci conc li."},{"style":"q1","text":""},{"style":"v","text":"Mbugalu Yàlla kat laa ciy ragal,"},{"style":"q1","text":"te màggaayam xajul ci man."},{"style":"b","text":""},{"style":"q1","text":""},{"style":"v","text":"Ndegam damaa def wurus sama yaakaar,"},{"style":"q1","text":"bay tudde ngën-gi-wurus sama cëslaay;"},{"style":"q1","text":""},{"style":"v","text":"ndegam maa bége sama alal ju bare,"},{"style":"q1","text":"bége koom gu ma sama doole may;"},{"style":"q1","text":""},{"style":"v","text":"ndegam maa masa niir jant beek leeraayam,"},{"style":"q1","text":"mbaa weer wiy daagoo yànjaayam,"},{"style":"q1","text":""},{"style":"v","text":"ba namma làqu, di ci jaamu lenn,"},{"style":"q1","text":"bay fóon sama loxo, wormaale leen;"},{"style":"q1","text":""},{"style":"v","text":"kon ñaawtéef gu yeyoo àtte lay doon,"},{"style":"q1","text":"nde kon ma weddi Yàlla ma fa kaw."},{"style":"b","text":""},{"style":"q1","text":""},{"style":"v","text":"Ndegam maa bége musibay bañ,"},{"style":"q1","text":"mbaa ma bellaxndikoo loraange ju ko dab,"},{"style":"q1","text":""},{"style":"v","text":"te bàkkaarewuma sama làmmiñ sax,"},{"style":"q1","text":"ba di ci ñaanal noon alkànde;"},{"style":"q1","text":""},{"style":"v","text":"ndegam du samay bokk a ma seedeel ne:"},{"style":"q1","text":"«Ana ku mu leelul ndawal ba mu regg?»"},{"style":"q1","text":""},{"style":"v","text":"Te biti, masumaa wacc doxandéem di fa fanaan,"},{"style":"q1","text":"sama bunt laay ubbil ku nekk ciw yoon."},{"style":"b","text":""},{"style":"q1","text":""},{"style":"v","text":"Ndegam maa roy nit ñi, di nëbb samay tooñ,"},{"style":"q1","text":"di nëpp-nëppal sama sikkaange,"},{"style":"q1","text":""},{"style":"v","text":"ragaluma jëwu àddina de,"},{"style":"q1","text":"tiituma mbooloo mu ma nawloodi it,"},{"style":"q1","text":"ba ne cell baña génn sama buntu kër."},{"style":"b","text":""},{"style":"q1","text":""},{"style":"v","text":"Ma ne éy ku may may nopp?"},{"style":"q1","text":"Sama torloo ngoog, na ma Aji Man ji tontu!"},{"style":"q1","text":"Su dee téereb tuuma bu ma ku may layool bindal,"},{"style":"q1","text":""},{"style":"v","text":"maa koy gàddu, kaalawoo."},{"style":"q1","text":""},{"style":"v","text":"Maay limal Yàlla jéego bu ma séqi,"},{"style":"q1","text":"di taxawi fa kanamam taxawaayu garmi."},{"style":"b","text":""},{"style":"q1","text":""},{"style":"v","text":"Ndegam sama tool a ma tuumaale ay jooy,"},{"style":"q1","text":"rongooñi toobo yay bas-baseendoo,"},{"style":"q1","text":""},{"style":"v","text":"ndegam maa lekk lu ca ñor, te dikkewuma dara,"},{"style":"q1","text":"ba xañ bakkan ña ma ko beyaloon,"},{"style":"q1","text":""},{"style":"v","text":"kon yal na ay dég wuutu bele ba,"},{"style":"q1","text":"ñax mu bon wuutu lors ba."},{"style":"b","text":""},{"style":"p","text":"Fii la kàdduy Ayóoba yem."}]