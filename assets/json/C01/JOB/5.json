[{"style":"q1","text":""},{"style":"v","text":"Rikk wooteel, ndegam am na ku lay wallu!"},{"style":"q1","text":"Ana ci ñu \\w sell|sell:\\w* ñi, kan ngay sàkku ndimbal?"},{"style":"q1","text":""},{"style":"v","text":"Am sanax déy, naqari deret a koy rey,"},{"style":"q1","text":"ab téxét, xéraangee koy faat."},{"style":"q1","text":""},{"style":"v","text":"Maa gis am sanax, mu saxi reen,"},{"style":"q1","text":"ma jekki ñaan alkàndey dëkkuwaayam."},{"style":"q1","text":""},{"style":"v","text":"Ay doomam ay sore yoonu mucc,"},{"style":"q1","text":"ñu di leen dëggaate ca pénc ma,"},{"style":"q1","text":"te kenn du leen xettali."},{"style":"q1","text":""},{"style":"v","text":"Am ngóobam, ku xiif a koy lekk,"},{"style":"q1","text":"ba lekkaale la saxe biir dég ya,"},{"style":"q1","text":"te alalam, ku mar a koy ŋaf-ŋafee."},{"style":"q1","text":""},{"style":"v","text":"Aw ay du garab, bay fëlle biir suuf,"},{"style":"q1","text":"coono du jekki, jebbi."},{"style":"q1","text":""},{"style":"v","text":"Ku juddu, coono nga juddul,"},{"style":"q1","text":"mooy ferñent, kaw rekk la jëm."},{"style":"b","text":""},{"style":"q1","text":""},{"style":"v","text":"Man de su ma doon yaw damay sàkku Yàlla,"},{"style":"q1","text":"te kon Yàlla laay diis sama mbir."},{"style":"q1","text":""},{"style":"v","text":"Keey def jëf ju màgg ju nattuwul,"},{"style":"q1","text":"di def kiraama yu limuwul."},{"style":"q1","text":""},{"style":"v","text":"Keey taw, suuxat suuf,"},{"style":"q1","text":"yónnee ndox, nàndal àll."},{"style":"q1","text":""},{"style":"v","text":"Keey kaweel ku suufe,"},{"style":"q1","text":"kuy ñaawlu siggee mbégte."},{"style":"q1","text":""},{"style":"v","text":"Keey neenal pexem ku muus,"},{"style":"q1","text":"ba mébétam du sotti."},{"style":"q1","text":""},{"style":"v","text":"Keey jàpp boroom xel cig muusam,"},{"style":"q1","text":"ba pexem ndëngteem teela sooy."},{"style":"q1","text":""},{"style":"v","text":"Ñu ni mel, bëccëg ñu dajeek lëndëm,"},{"style":"q1","text":"di làmbatoo digg bëccëg ni bu doon guddi."},{"style":"q1","text":""},{"style":"v","text":"Yàllaay musal néew-ji-doole ci saamaru làmmiñ"},{"style":"q1","text":"ak loxol boroom doole,"},{"style":"q1","text":""},{"style":"v","text":"néew-ji-doole jagoo yaakaar,"},{"style":"q1","text":"defkatu njekkar ub gémmiñug boppam."},{"style":"b","text":""},{"style":"q1","text":""},{"style":"v","text":"Ma ne, ndokkalee ku Yàlla jubbanti,"},{"style":"q1","text":"kon bul bañ yarub Aji Kawe ji."},{"style":"q1","text":""},{"style":"v","text":"Moom kat mooy mitital, di fajtal;"},{"style":"q1","text":"mooy gaañe, di wérale loxol boppam."},{"style":"q1","text":""},{"style":"v","text":"Juróom benni njàqare teew, mu xettali la ca,"},{"style":"q1","text":"ba ko juróom ñaareel sax, doo ca loru."},{"style":"q1","text":""},{"style":"v","text":"Ab xiif, moo la cay jote ba doo dee,"},{"style":"q1","text":"ab xare, nga mucc ñawkay saamar,"},{"style":"q1","text":""},{"style":"v","text":"aayteefu làmmiñ, nga fegu ca,"},{"style":"q1","text":"te yàqule guy dikk, doo ko ragal."},{"style":"q1","text":""},{"style":"v","text":"Yàquleek xiif, nga kekku;"},{"style":"q1","text":"rabu àll, doo ko ragal."},{"style":"q1","text":""},{"style":"v","text":"Doji àll bi sax, \\w kóllëreg|kóllëre g-:\\w* jàmm ngay séq ak ñoom,"},{"style":"q1","text":"te rabi àll yi dañuy jàmmook yaw,"},{"style":"q1","text":""},{"style":"v","text":"nga xam ne sa xayma, jàmm,"},{"style":"q1","text":"soo nemmikoo sa parlu, dara du ca wuute."},{"style":"q1","text":""},{"style":"v","text":"Dangay ràññee ni saw askan di yaatoo,"},{"style":"q1","text":"say sët di law ni gàncax."},{"style":"q1","text":""},{"style":"v","text":"Ni pepp di ñore, ñu door koo góob,"},{"style":"q1","text":"ni ngay màggataale doole, doora dëgmal bàmmeel."},{"style":"q1","text":""},{"style":"v","text":"Lii kat lanu gis, te lii rekk la."},{"style":"q1","text":"Dégg, jariñu."}]