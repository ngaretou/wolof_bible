[{"style":"s1","verse":"","text":"Ayóoba gisatul yaakaar"},{"style":"p","verse":"","text":""},{"style":"v","verse":"1","text":"Ayóoba àddu ne:"},{"style":"q1","verse":"","text":""},{"style":"v","verse":"2","text":"Kàddu yu mel nii, dégg naa ko lu bare."},{"style":"q1","verse":"","text":"Dëfalkati yokk joote yi ngeen doon, yeen ñépp!"},{"style":"q1","verse":"","text":""},{"style":"v","verse":"3","text":"Sa waxi ngelaw yii da dul jeex?"},{"style":"q1","verse":"","text":"Ana lu la cuq, ba ngay wax rekk?"},{"style":"q1","verse":"","text":""},{"style":"v","verse":"4","text":"Su ngeen doon man, may yeen,"},{"style":"q1","verse":"","text":"kon it ma mana wax ni yeen,"},{"style":"q1","verse":"","text":"tuur leen baati tuuma,"},{"style":"q1","verse":"","text":"wëcc leen bopp."},{"style":"q1","verse":"","text":""},{"style":"v","verse":"5","text":"Waaye su doon man, ma wax ak yeen, ba dëfal leen,"},{"style":"q1","verse":"","text":"mas-sawu leen, ba ngeen giif."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Waaye su ma waxee, mitit du giif;"},{"style":"q1","verse":"","text":"su ma noppee, du tax mu sore."},{"style":"q1","verse":"","text":""},{"style":"v","verse":"7","text":"Yàlla kay a jeexal sama doole,"},{"style":"q1","verse":"","text":"tas sama gàngoor."},{"style":"q1","verse":"","text":""},{"style":"v","verse":"8","text":"Moo ma jàpp, semmal ma;"},{"style":"q1","verse":"","text":"samab jeexaay seedeel ma tuuma."},{"style":"q1","verse":"","text":""},{"style":"v","verse":"9","text":"Meram la ma daggatee, jéppi ma,"},{"style":"q1","verse":"","text":"di yéyu ci sama kaw,"},{"style":"q1","verse":"","text":"daasal ma gëti noon, ne ma jàkk."},{"style":"q1","verse":"","text":""},{"style":"v","verse":"10","text":"Nit ñaa ngi ŋa ŋàpp fi sama kaw,"},{"style":"q1","verse":"","text":"sewal ma, di ma talaata,"},{"style":"q1","verse":"","text":"dajaloo, sam ma."},{"style":"q1","verse":"","text":""},{"style":"v","verse":"11","text":"Yàlla da maa wacce ab kàccoor,"},{"style":"q1","verse":"","text":"rattax ma ci loxoy ñu bon ñi."},{"style":"q1","verse":"","text":""},{"style":"v","verse":"12","text":"Féexoon naa, mu falaxe ma;"},{"style":"q1","verse":"","text":"sëq sama ndodd, rajaxe ma,"},{"style":"q1","verse":"","text":"def ma diirukaayam,"},{"style":"q1","verse":"","text":""},{"style":"v","verse":"13","text":"ay fittkatam gaw ma,"},{"style":"q1","verse":"","text":"mu di ma butti te yërëmul,"},{"style":"q1","verse":"","text":"di tuur sama sébbriit fi suuf."},{"style":"q1","verse":"","text":""},{"style":"v","verse":"14","text":"Mooy buur ni xarekat fi sama kaw,"},{"style":"q1","verse":"","text":"di ma jamat."},{"style":"q1","verse":"","text":""},{"style":"v","verse":"15","text":"Ab saaku laa ñaw, taqoo,"},{"style":"q1","verse":"","text":"torox, ne dett fi suuf."},{"style":"q1","verse":"","text":""},{"style":"v","verse":"16","text":"Sama kanam a ngi xonq curr aki jooy,"},{"style":"q1","verse":"","text":"sama mbari bët bàddoo lëndëm."},{"style":"q1","verse":"","text":""},{"style":"v","verse":"17","text":"Moona saay loxo jëfewul coxor,"},{"style":"q1","verse":"","text":"te samag ñaan lal na worma."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Suufoo, bul làq sama deret ji tuuru,"},{"style":"q1","verse":"","text":"te yal na sama yuux jollee fu af."},{"style":"q1","verse":"","text":""},{"style":"v","verse":"19","text":"Ma ne, tey fi tey, am naa ab seede kaw asamaan,"},{"style":"q1","verse":"","text":"sama seede kay a nga fa kaw."},{"style":"q1","verse":"","text":""},{"style":"v","verse":"20","text":"Samay xarit ñoo may kókkali,"},{"style":"q1","verse":"","text":"waaye Yàlla laay tinu, ba sama bët di xelliy rongooñ."},{"style":"q1","verse":"","text":""},{"style":"v","verse":"21","text":"Na ab seede layool nit fa Yàlla,"},{"style":"q1","verse":"","text":"ni doom aadama di layool moroom ma fi kaw suuf!"},{"style":"q1","verse":"","text":""},{"style":"v","verse":"22","text":"At yu néew déy a ci des,"},{"style":"q1","verse":"","text":"ma dem yoon wu ma dul délsi."}]