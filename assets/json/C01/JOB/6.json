[{"style":"s1","text":"Ayóoba nee: Maa yey ne ba ma"},{"style":"p","text":""},{"style":"v","text":"Ayóoba daldi ne:"},{"style":"q1","text":""},{"style":"v","text":"Éy su sama tiis wii doon lu ñuy natt diisaayam?"},{"style":"q1","text":"Su sama ay wii wépp doon lees di màndaxe?"},{"style":"q1","text":""},{"style":"v","text":"Kon tey mu gëna diis suufoo suufi géej."},{"style":"q1","text":"Moo waral sama kàddu yi ma rëcc."},{"style":"q1","text":""},{"style":"v","text":"Da di fetti Aji Man jee ma jam,"},{"style":"q1","text":"ba tooke ji nàndal samam xel,"},{"style":"q1","text":"mbugalu Yàlla yu raglu làng-déral ma."},{"style":"q1","text":""},{"style":"v","text":"Mbaamu àll dina ŋaax te tiim ñax mu tooy a?"},{"style":"q1","text":"Aw yëkk dina nàññee te tiimum ngooñam?"},{"style":"q1","text":""},{"style":"v","text":"Deesul lekk lu soof, loo deful xorom,"},{"style":"q1","text":"rawatina lu weex li ci nen."},{"style":"q1","text":""},{"style":"v","text":"Sama xel a ko nanguwul,"},{"style":"q1","text":"ñam la wu ma seexlu."},{"style":"b","text":""},{"style":"q1","text":""},{"style":"v","text":"Éy kuy amal sama dagaan,"},{"style":"q1","text":"ba Yàlla sottal sama yaakaar!"},{"style":"q1","text":""},{"style":"v","text":"Yal na neex Yàlla mu nappaaje ma,"},{"style":"q1","text":"yal na afal loxoom, ne ma tipp."},{"style":"q1","text":""},{"style":"v","text":"Bu ko defoon sama ndàmpaay di li ma gàntalul"},{"style":"q2","text":"kàdduy \\w Ku sell|Aji Sell j-:\\w* ki,"},{"style":"q1","text":"te kon ma bég, di fecc ci biir mitit wu dul dal."},{"style":"q1","text":""},{"style":"v","text":"Ana doole ju ma amati bay muñ?"},{"style":"q1","text":"Ana luy sama muj ba may dundati?"},{"style":"q1","text":""},{"style":"v","text":"Dama diw doj bay àttan lu ne?"},{"style":"q1","text":"Am yaramu xànjar laa am?"},{"style":"q1","text":""},{"style":"v","text":"Ndax amati naa wall,"},{"style":"q1","text":"te pexe réer ma mërr?"},{"style":"b","text":""},{"style":"q1","text":""},{"style":"v","text":"Ku ne lasiim, saña séentu xarit baaxe la,"},{"style":"q1","text":"doonte fekkul nga ragal Aji Man ji."},{"style":"q1","text":""},{"style":"v","text":"Samay xarit a ma wor ni wal moo fekk ŋiis."},{"style":"q1","text":"Dañoo mel ni dex yoo fekk ndox ma jeex,"},{"style":"q1","text":""},{"style":"v","text":"te ba sedd bay tàggoo,"},{"style":"q1","text":"galaas ànd ca ak tawu yuur, di seey,"},{"style":"q1","text":"mu fees dell ak ndox mu nëx."},{"style":"q1","text":""},{"style":"v","text":"Waaye bu noor biy dikk, mu wow,"},{"style":"q1","text":"tàngoor jam, mu ŋiis."},{"style":"q1","text":""},{"style":"v","text":"Jëggi giléem ay wërum ndox, ba wacc seenu yoon,"},{"style":"q1","text":"saaraan ca ndànd-foyfoy ga, réer."},{"style":"q1","text":""},{"style":"v","text":"Waa jëgg ya bawoo Tema di wër ay yol,"},{"style":"q1","text":"tukkikat ya bawoo Seba di séentuy dex,"},{"style":"q1","text":""},{"style":"v","text":"ba àgg fa ñu ko fooge woon, yaakaar tas,"},{"style":"q1","text":"seen kóolute mujje mbetteel."},{"style":"q1","text":""},{"style":"v","text":"Yeen déy, yeenay yooyu wal ci man."},{"style":"q1","text":"Yeena gis sama njàqare, jàq."},{"style":"b","text":""},{"style":"q1","text":""},{"style":"v","text":"Dama leena masa ñaan dara,"},{"style":"q1","text":"mbaa ma sàkkoo ci seen alal ab ger,"},{"style":"q1","text":""},{"style":"v","text":"ngir ngeen xettali ma ci loxol noon,"},{"style":"q1","text":"mbaa ngeen jot ma ci boroom doole bu néeg?"},{"style":"q1","text":""},{"style":"v","text":"Xamalleen ma, man ma ne cell!"},{"style":"q1","text":"Ana fu ma juume? Wonleen ma ko!"},{"style":"q1","text":""},{"style":"v","text":"Kàddu yu jub da lay yey,"},{"style":"q1","text":"ana li ngeen may yedde, lu mu doon?"},{"style":"q1","text":""},{"style":"v","text":"Dangeen di jéema sikk samay wax,"},{"style":"q1","text":"di jàppe ngelaw kàdduy xol bu jeex?"},{"style":"q1","text":""},{"style":"v","text":"Ab jirim sax àttan ngeen koo tegoo bant,"},{"style":"q1","text":"seen xarit sax sañ ngeen koo jaay."},{"style":"q1","text":""},{"style":"v","text":"Léegi nag, rikk walbatikuleen fi man,"},{"style":"q1","text":"xanaa duma janook yeen di fen?"},{"style":"q1","text":""},{"style":"v","text":"Deltuleen gannaaw, bu njubadi am."},{"style":"q1","text":"Dellootileen gannaaw, sama der set na wecc!"},{"style":"q1","text":""},{"style":"v","text":"Ana fu ma waxe njubadi?"},{"style":"q1","text":"Am damaa xamul lu njekkar di saf?"}]