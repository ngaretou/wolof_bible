[{"style":"s1","text":"Ayóoba nee: Yàlla du ku ñuy layool"},{"style":"p","text":""},{"style":"v","text":"Ayóoba dellu ne ko:"},{"style":"q1","text":""},{"style":"v","text":"Waaw, noonu la moos, xam naa ko!"},{"style":"q1","text":"Ana nu nit di ame dëgg fa kanam Yàlla?"},{"style":"q1","text":""},{"style":"v","text":"Ku bëgga layook Yàlla it,"},{"style":"q1","text":"mu laaj la junni, doo tontu lenn."},{"style":"q1","text":""},{"style":"v","text":"Moo rafet xel, bare doole!"},{"style":"q1","text":"Ana ku koy jéema të, mu jig ko?"},{"style":"b","text":""},{"style":"q1","text":""},{"style":"v","text":"Keey randal tund yi te duñu ko yég;"},{"style":"q1","text":"keey mer, jàllarbi leen,"},{"style":"q1","text":""},{"style":"v","text":"gësëm suuf fa mu tege,"},{"style":"q1","text":"ay kenoom jaayu."},{"style":"q1","text":""},{"style":"v","text":"Keey gëdd jant bi, aaye koo fenk,"},{"style":"q1","text":"ub ràpp biddiiwi asamaan."},{"style":"q1","text":""},{"style":"v","text":"Keey wéetoo di firi déndi asamaan,"},{"style":"q1","text":"di daagoo kawtey géej."},{"style":"q1","text":""},{"style":"v","text":"Moo sàkk dëllooñ gi féete bëj-gànnaar"},{"style":"q1","text":"ak ñaari kuréeli biddiiw ya ci digg asamaan,"},{"style":"q1","text":"ak kuréeli biddiiw ya ca néegi bëj-saalum."},{"style":"q1","text":""},{"style":"v","text":"Keey def jëf ju màgg ju nattuwul,"},{"style":"q1","text":"ak kiraama yu limuwul."},{"style":"b","text":""},{"style":"q1","text":""},{"style":"v","text":"Mu ngoog, daf may romb te duma ko gis,"},{"style":"q1","text":"jàll, wéy te duma ko yég."},{"style":"q1","text":""},{"style":"v","text":"Kii, bu këfee, ana ku koy tere?"},{"style":"q1","text":"Ana ku ko naa: «Looy def nii?»"},{"style":"q1","text":""},{"style":"v","text":"Yàlla du dànk meram,"},{"style":"q1","text":"ciy tànkam la farandooy Raxab,"},{"style":"q2","text":"miy ninki-nankay géej, di gapparu!"},{"style":"q1","text":""},{"style":"v","text":"Ana nu ma koy àddoo, man?"},{"style":"q1","text":"Ana kàddu yu may layook Yàlla?"},{"style":"q1","text":""},{"style":"v","text":"Su sama der setee it, duma mana àddu,"},{"style":"q1","text":"xanaa sama àttekat bii laay tinu."},{"style":"q1","text":""},{"style":"v","text":"Su ma ko woon cib layoo, mu wuyu itam,"},{"style":"q1","text":"du tax mu wóor ma ne dina ma teewlu."},{"style":"q1","text":""},{"style":"v","text":"Moom mi may rajaxee ngelaw lu réy,"},{"style":"q1","text":"te di ma gaañ a gaañ ci dara,"},{"style":"q1","text":""},{"style":"v","text":"mayuma sax ma astandiku,"},{"style":"q1","text":"xanaa reggal ma aw naqar."},{"style":"q1","text":""},{"style":"v","text":"Su dee kàttan, kee bare doole!"},{"style":"q1","text":"Su dee wàllu yoon, kan moo ma cay woo?"},{"style":"q1","text":""},{"style":"v","text":"Ma am dëgg, sama kàddu sikkal ma,"},{"style":"q1","text":"ma mucc ayib, sama kàddu teg ma tooñ."},{"style":"q1","text":""},{"style":"v","text":"Maa mucc ayib a? Xam!"},{"style":"q1","text":"Maa bañ sama dund gii!"},{"style":"q1","text":""},{"style":"v","text":"Lépp benn la rekk! Moo tax ma ne:"},{"style":"q1","text":"«Ku mucc ayib ak ku bon lay boole sànk.»"},{"style":"q1","text":""},{"style":"v","text":"Mbas ne jaas, rey ñu deful dara,"},{"style":"q1","text":"Yàlla di leen kekkook seen njàqare."},{"style":"q1","text":""},{"style":"v","text":"Àddinaa ngi tege ci loxol ku bon,"},{"style":"q1","text":"te Yàllaa ngi muur gëti àttekat yi!"},{"style":"q1","text":"Su dul moom ana ku mu doon?"},{"style":"b","text":""},{"style":"q1","text":""},{"style":"v","text":"Ab dawkat sax ni samay fan di jeexee ko raw."},{"style":"q1","text":"Wone nañu gannaaw te gisuñu lu baax."},{"style":"q1","text":""},{"style":"v","text":"Samay fan tarxiis nañu, wéy, woyof ni gaali barax,"},{"style":"q1","text":"mbaa jaxaay ju naan jàyy cim rëbbam."},{"style":"q1","text":""},{"style":"v","text":"Su ma nee: «Naa fàtte sama tawat,"},{"style":"q1","text":"leeral kanam te bég,»"},{"style":"q1","text":""},{"style":"v","text":"du tee ma ragal mboolem samay mitit,"},{"style":"q1","text":"nde xam naa ne du tee, yaw Yàlla, nga topp ma."},{"style":"q1","text":""},{"style":"v","text":"Ndegam maa tooñ,"},{"style":"q1","text":"ana lu may sonn doye?"},{"style":"q1","text":""},{"style":"v","text":"Su ma raggoo woon saabu,"},{"style":"q1","text":"ba raxasoo xeme sax,"},{"style":"q1","text":""},{"style":"v","text":"du tee nga tàbbal ma cim leeñ,"},{"style":"q1","text":"ba samay yére sax seexlu ma."},{"style":"b","text":""},{"style":"q1","text":""},{"style":"v","text":"Yàlla da dul nit ni man, ba may weranteek moom,"},{"style":"q1","text":"di ànd ak moom, layooji."},{"style":"q1","text":""},{"style":"v","text":"Su amoon sax kuy dox sunu digg, jubale nu,"},{"style":"q1","text":"sañ noo boole teg loxo,"},{"style":"q1","text":""},{"style":"v","text":"teggil ma yetam, mu sore ma,"},{"style":"q1","text":"ba darajaam ju raglu dootu ma tiital,"},{"style":"q1","text":""},{"style":"v","text":"bu doon noonu, ma wax ak moom te duma tiit."},{"style":"q1","text":"Waaye gannaaw demewul noonu, man laak man!"}]