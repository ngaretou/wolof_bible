[{"style":"s1","text":"Àddinaa gàtt, barew tiis"},{"style":"q1","text":""},{"style":"v","text":"Ku jigéen jur,"},{"style":"q1","text":"yaa néewi fan, géejal coono!"},{"style":"q1","text":""},{"style":"v","text":"Dangay tóor rekk, lax,"},{"style":"q1","text":"wéy ni takkndeer, doo toog."},{"style":"q1","text":""},{"style":"v","text":"Mooy kii nag nga teg bët,"},{"style":"q1","text":"mooy man mii nga nara layool!"},{"style":"q1","text":""},{"style":"v","text":"Lu sobewu, ana ku ci mana am lu laab?"},{"style":"q1","text":"Du kenn!"},{"style":"q1","text":""},{"style":"v","text":"Ndegam yaa dogalal nit ay fanam,"},{"style":"q1","text":"lim ay weeram,"},{"style":"q1","text":"dogal àpp ba, te du jaas,"},{"style":"q1","text":""},{"style":"v","text":"teggi ko boog say gët, mu dallu,"},{"style":"q1","text":"ni liggéeykat bu jaanam wàcc ci bés."},{"style":"b","text":""},{"style":"q1","text":""},{"style":"v","text":"Garab sax ñàkkul yaakaar."},{"style":"q1","text":"Boo goree, mu jebbiwaat,"},{"style":"q1","text":"ba du ñàkk ay njebbit."},{"style":"q1","text":""},{"style":"v","text":"Reen ba man naa màggat,"},{"style":"q1","text":"ëkk ba deewe biir suuf,"},{"style":"q1","text":""},{"style":"v","text":"mu yégum ndox rekk, jebbi,"},{"style":"q1","text":"saxaat nim njëmbat."},{"style":"q1","text":""},{"style":"v","text":"Waaye nit dee, doole réer,"},{"style":"q1","text":"bakkan rot, mu ne mes."},{"style":"q1","text":""},{"style":"v","text":"Day mel ni déeg bu ŋiis,"},{"style":"q1","text":"mbaa dex gu wow ba jeex."},{"style":"q1","text":""},{"style":"v","text":"Doom aadama it tëdd, du jógati,"},{"style":"q1","text":"du yewwooti, asamaan fekke,"},{"style":"q1","text":"du jógeeti ciy nelaw."},{"style":"s1","text":"Làq ma sa mer, ba giif"},{"style":"q1","text":""},{"style":"v","text":"Éy soo ma nëbboon biir njaniiw,"},{"style":"q1","text":"làq ma, ba sa mer giif,"},{"style":"q1","text":"dogalal ma àpp, te bañ maa fàtte!"},{"style":"q1","text":""},{"style":"v","text":"Ndax dees na dee, di dundati?"},{"style":"q1","text":"Doon naa ko muñe sama fani coono yépp,"},{"style":"q1","text":"ba keroog sama kuutaay yiwisi ma."},{"style":"q1","text":""},{"style":"v","text":"Doon nga ma woo, ma wuyu,"},{"style":"q1","text":"te kon nga namm sa càkkéefu loxo."},{"style":"q1","text":""},{"style":"v","text":"Doon nga wóoral samay jéego,"},{"style":"q1","text":"te doo ma toppe samay bàkkaar."},{"style":"q1","text":""},{"style":"v","text":"Konoon samag tooñ yebe ci mbuus mu takke;"},{"style":"q1","text":"sama ñaawtéef, nga muure ko malaan."},{"style":"b","text":""},{"style":"q1","text":""},{"style":"v","text":"Waaye aw tund day màbb, ruus;"},{"style":"q1","text":"aw doj di toxu,"},{"style":"q1","text":""},{"style":"v","text":"am ndox di jonji xeer ba mu jeex,"},{"style":"q1","text":"waame buub suuf, yóbbu,"},{"style":"q1","text":"te noonu ngay neenale yaakaaru doom aadama,"},{"style":"q1","text":""},{"style":"v","text":"man ko, mu dëddu fàww,"},{"style":"q1","text":"kanam ga soppiku, nga jalax."},{"style":"q1","text":""},{"style":"v","text":"Doom ya tedd, yégul;"},{"style":"q1","text":"ñu tekkeedi, tinul."},{"style":"q1","text":""},{"style":"v","text":"Nit yégul lu moy mititu boppam"},{"style":"q1","text":"te bakkanu boppam lay tiisoo."}]