[{"style":"s1","verse":"","text":"Cofar nee: Tuub, raw"},{"style":"p","verse":"","text":""},{"style":"v","verse":"1","text":"Cofar ma bàyyikoo Naama àddu, ne:"},{"style":"q1","verse":"","text":""},{"style":"v","verse":"2","text":"Yii kàddu yu wale, deesu ko tontoo?"},{"style":"q1","verse":"","text":"Ndax wax ju bare tax na nit a yey?"},{"style":"q1","verse":"","text":""},{"style":"v","verse":"3","text":"Sa kebetu yii wedamal na kenn a?"},{"style":"q1","verse":"","text":"Am dangay ñaawle te deesu la tiiñal?"},{"style":"q1","verse":"","text":""},{"style":"v","verse":"4","text":"Nee nga sa àlluwa wér na péŋŋ,"},{"style":"q1","verse":"","text":"sa jëw rafet, Yàlla seede."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Éy su Yàlla nammoona wax,"},{"style":"q1","verse":"","text":"ba àddu, wax ak yaw,"},{"style":"q1","verse":"","text":""},{"style":"v","verse":"6","text":"àgge la kumpay xelam mu rafet,"},{"style":"q1","verse":"","text":"mi wees dég-dég,"},{"style":"q1","verse":"","text":"kon nga xam ne Yàlla jéllale na sa lenni tooñ!"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Dangaa mana gëstu mbóoti Yàlla, ba gis ko?"},{"style":"q1","verse":"","text":"Am yaa xam Aji Man ji, ba ñédd ko?"},{"style":"q1","verse":"","text":""},{"style":"v","verse":"8","text":"Lu gëna kawe kaw, ana loo ci man?"},{"style":"q1","verse":"","text":"Lu gëna xóot njaniiw, ana loo ci xam?"},{"style":"q1","verse":"","text":""},{"style":"v","verse":"9","text":"Màggaayu Yàllaa sut suuf,"},{"style":"q1","verse":"","text":"gëna yaatu géej!"},{"style":"q1","verse":"","text":""},{"style":"v","verse":"10","text":"Su dikkee, tëj nit,"},{"style":"q1","verse":"","text":"woo ko péncum àtte, ku ci man dara?"},{"style":"q1","verse":"","text":""},{"style":"v","verse":"11","text":"Moom mi xàmmee ñi dul niti dara,"},{"style":"q1","verse":"","text":"mooy gis lu bon, te du laaj mu teewlu."},{"style":"q1","verse":"","text":""},{"style":"v","verse":"12","text":"Waaye ku boppam feesul, bu muusee,"},{"style":"q1","verse":"","text":"mbaamu àll a judduwaale nangu."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Waaye yaw soo defee sa xel ci Yàlla,"},{"style":"q1","verse":"","text":"dékk ko say loxo,"},{"style":"q1","verse":"","text":""},{"style":"v","verse":"14","text":"fabal say ñaawtéef, sànni,"},{"style":"q1","verse":"","text":"te baña xajal njubadi sa biir xayma,"},{"style":"q1","verse":"","text":""},{"style":"v","verse":"15","text":"kon déy, nga mucc gàkk, siggi;"},{"style":"q1","verse":"","text":"dëju te doo tiit,"},{"style":"q1","verse":"","text":""},{"style":"v","verse":"16","text":"sa coonob tey ngay fàtte;"},{"style":"q1","verse":"","text":"ni waltan mu wal ba wéy doŋŋ, ni nga koy fàttalikoo,"},{"style":"q1","verse":"","text":""},{"style":"v","verse":"17","text":"te yaay gëna leer jantub njolloor,"},{"style":"q1","verse":"","text":"ba lëndëm di saf leeru njël."},{"style":"q1","verse":"","text":""},{"style":"v","verse":"18","text":"Kon nga am yaakaar ak kóolute,"},{"style":"q1","verse":"","text":"aaru, soo tëddee, nelaw,"},{"style":"q1","verse":"","text":""},{"style":"v","verse":"19","text":"jaaxaan, kenn du la lëjal,"},{"style":"q1","verse":"","text":"ñu bare di la leewaayu;"},{"style":"q1","verse":"","text":""},{"style":"v","verse":"20","text":"ku bon jàq, ba gët ya giim,"},{"style":"q1","verse":"","text":"rawtu réer ko,"},{"style":"q1","verse":"","text":"yaakaaratul lu moy noowam gu mujj."}]