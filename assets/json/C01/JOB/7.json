[{"style":"q1","text":""},{"style":"v","text":"Xanaa du fani doom aadama fi kaw suuf"},{"style":"q2","text":"àppu doñ-doñ la,"},{"style":"q1","text":"dundam di dundu liggéeykat bu ñu bind?"},{"style":"q1","text":""},{"style":"v","text":"Daa mel ni jaam bu namm keppaar"},{"style":"q1","text":"mbaa mbindaan mu yàkkamtig peyam."},{"style":"q1","text":""},{"style":"v","text":"Noonu laa séddoo ay weeri mititu neen,"},{"style":"q1","text":"jagoo ni ay guddiy coono."},{"style":"q1","text":""},{"style":"v","text":"Damay tëdd te naa:"},{"style":"q1","text":"«Kañ laay jóg nag?»"},{"style":"q1","text":"Waaye guddi gudda gudd,"},{"style":"q1","text":"walbatiku ba fajar xar génnliku na ma!"},{"style":"q1","text":""},{"style":"v","text":"Maa ngi sàngooy sax ak àkki ban,"},{"style":"q1","text":"sama der biy xar, di wal."},{"style":"q1","text":""},{"style":"v","text":"Kukkub ràbb sax"},{"style":"q2","text":"ni samay fan di jeexee ko gaaw,"},{"style":"q1","text":"poqe di jeex, te yaakaar amul."},{"style":"b","text":""},{"style":"q1","text":""},{"style":"v","text":"Éy Yàlla, bul fàtte ne sama dund gii,"},{"style":"q2","text":"ag noo doŋŋ la,"},{"style":"q1","text":"te dootuma teg bët ngëneel."},{"style":"q1","text":""},{"style":"v","text":"Bët bi may gis tey du ma gisati,"},{"style":"q1","text":"dinga ma niir, fekk nekkatuma."},{"style":"q1","text":""},{"style":"v","text":"Niir wu naaxsaay, ne mes,"},{"style":"q1","text":"mooy ku wàcci njaniiw, du yéegati!"},{"style":"q1","text":""},{"style":"v","text":"Du ñibbeeti këram,"},{"style":"q1","text":"dëkkuwaayam dootu ko fat."},{"style":"q1","text":""},{"style":"v","text":"Moo tax duma téye sama làmmiñ,"},{"style":"q1","text":"xanaa di waxe biir njàqare,"},{"style":"q1","text":"di jooye biir naqar."},{"style":"q1","text":""},{"style":"v","text":"Dama di Géej menn mbaa Ninki-nanka,"},{"style":"q1","text":"ba nga di ma booleek ku may wattu?"},{"style":"q1","text":""},{"style":"v","text":"Dama naan: «Naa noppaloo tëraayub laltu,"},{"style":"q1","text":"ba yennikoo ab lal sama tawat,»"},{"style":"q1","text":""},{"style":"v","text":"nga di ma tiitale ay gént,"},{"style":"q1","text":"di ma xoqtale ay jeneer,"},{"style":"q1","text":""},{"style":"v","text":"ba ku ma xojoon sax, ma jël,"},{"style":"q1","text":"nde dee a ma gënal dese yii yax."},{"style":"q1","text":""},{"style":"v","text":"Doy na sëkk! Dunduma ba fàww;"},{"style":"q1","text":"ba ma, samay fan genn noo la!"},{"style":"q1","text":""},{"style":"v","text":"Luy nit ba nga di ko jox bii gëddë,"},{"style":"q1","text":"bay def sam xel ci moom,"},{"style":"q1","text":""},{"style":"v","text":"di ko nemmiku saa yoo xëyee,"},{"style":"q1","text":"di ko nattu saa su ne?"},{"style":"q1","text":""},{"style":"v","text":"Doo ma dummóoyu boog,"},{"style":"q1","text":"may ma sax fu ma wonaasoo?"},{"style":"q1","text":""},{"style":"v","text":"Yaw miy seetlu jaam ñi,"},{"style":"q2","text":"ma bàkkaar, lu mu lay wàññi?"},{"style":"q1","text":"Ana lu tax nga di ma diiral sa bopp nii,"},{"style":"q1","text":"ba ma mujj diis la gann?"},{"style":"q1","text":""},{"style":"v","text":"Lu tee kon nga baal ma samag moy,"},{"style":"q1","text":"jéggal ma samag tooñ?"},{"style":"q1","text":"Léegi tey ma tëri biir suuf,"},{"style":"q1","text":"nga di ma seet a seet, fekk nekkatuma."}]