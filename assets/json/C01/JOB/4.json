[{"style":"s1","verse":"","text":"Elifas nee: Yaru Yàlla du ñàkk"},{"style":"p","verse":"","text":""},{"style":"v","verse":"1","text":"Elifas waa Teman ba àddu ne:"},{"style":"q1","verse":"","text":""},{"style":"v","verse":"2","text":"Ma jéema àddu boog, soo ma talee!"},{"style":"q1","verse":"","text":"Ndaxam noppeeti, maneesu ko."},{"style":"q1","verse":"","text":""},{"style":"v","verse":"3","text":"Yaw de, ñu bare jàngal nga leen,"},{"style":"q1","verse":"","text":"loxo yu toqi woon, nga dooleel,"},{"style":"q1","verse":"","text":""},{"style":"v","verse":"4","text":"ku jangoon, nga wax, mu taxaw,"},{"style":"q1","verse":"","text":"kuy óomam dammoon, nga dëgëral."},{"style":"q1","verse":"","text":""},{"style":"v","verse":"5","text":"Léegi muy yaw, nga yoqi;"},{"style":"q1","verse":"","text":"mbir mi dal fi sa kaw, nga jànnaxe."},{"style":"q1","verse":"","text":""},{"style":"v","verse":"6","text":"Xanaa du sag ragal Yàllaay sa cëslaay,"},{"style":"q1","verse":"","text":"sag màndute di sa yaakaar?"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Seetal rekk, ana jàmburu Yàlla bu masa sànku?"},{"style":"q1","verse":"","text":"Ana foo gis ku jub ku mujje yàqu?"},{"style":"q1","verse":"","text":""},{"style":"v","verse":"8","text":"Li ma gis daal, ku bey ñaawtéef,"},{"style":"q2","verse":"","text":"ji coono, yaa koy góob."},{"style":"q1","verse":"","text":""},{"style":"v","verse":"9","text":"Yàllaay wal noowam, nga sànku,"},{"style":"q1","verse":"","text":"sànjam gelaw, nga jeele."},{"style":"q1","verse":"","text":""},{"style":"v","verse":"10","text":"Gaynde ŋar, segg xiiru,"},{"style":"q1","verse":"","text":"selli waxambaaney gaynde tojandoo."},{"style":"q1","verse":"","text":""},{"style":"v","verse":"11","text":"Gaynde ga ñàkkum pàdd, dee,"},{"style":"q1","verse":"","text":"doomi gaynde ga tasaaroo."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Man la kàddu dikkal ci kumpa,"},{"style":"q1","verse":"","text":"sama nopp taataan ndéey la,"},{"style":"q1","verse":"","text":""},{"style":"v","verse":"13","text":"ci géntu guddi, fa xalaat di jaxasoo,"},{"style":"q1","verse":"","text":"nelaw yu xóot dikkal boroom."},{"style":"q1","verse":"","text":""},{"style":"v","verse":"14","text":"Tiitaange ne ma taral, may lox,"},{"style":"q1","verse":"","text":"cér yépp di kat-kati."},{"style":"q1","verse":"","text":""},{"style":"v","verse":"15","text":"Ngelaw lu sew jaare sama kanam,"},{"style":"q1","verse":"","text":"sama kawari yaram ne sàyy-sàyyaaral."},{"style":"q1","verse":"","text":""},{"style":"v","verse":"16","text":"Mu def ku taxaw, te xàmmeewuma ko,"},{"style":"q1","verse":"","text":"di jëmm ju janook man, may gis."},{"style":"q1","verse":"","text":"Mu jëkke ne cell, mujje àddu, ma dégg."},{"style":"q1","verse":"","text":""},{"style":"v","verse":"17","text":"Mu ne: «Ndax nit man naa am dëgg fa kanam Yàlla?"},{"style":"q1","verse":"","text":"Am man naa laab fi kanam Ki ko sàkk?"},{"style":"q1","verse":"","text":""},{"style":"v","verse":"18","text":"Ndegam surgaam ya ca asamaan sax wóoluwu leen,"},{"style":"q1","verse":"","text":"ay malaakaam sax, mu sikk leen,"},{"style":"q1","verse":"","text":""},{"style":"v","verse":"19","text":"gën ñi dëkke këri ban,"},{"style":"q1","verse":"","text":"cosaanoo ci pëndub neen,"},{"style":"q1","verse":"","text":"gëna neexa nappaaje gunóor."},{"style":"q1","verse":"","text":""},{"style":"v","verse":"20","text":"Diggante subaak ngoon, ñu moxoñoo,"},{"style":"q1","verse":"","text":"bala ngaa yég, ñu sànku fàww,"},{"style":"q1","verse":"","text":""},{"style":"v","verse":"21","text":"seen buumi xayma foqatiku,"},{"style":"q1","verse":"","text":"ñu dee ci biir ag umple.»"}]