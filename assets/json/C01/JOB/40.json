[{"style":"p","text":""},{"style":"v","text":"Aji Sax ji dellu ne Ayóoba:"},{"style":"q1","text":""},{"style":"v","text":"Yaw miy layook Aji Man ji, dangay diiŋat?"},{"style":"q1","text":"Yaw miy weranteek Yàlla, doo tontu?"},{"style":"b","text":""},{"style":"q1","text":""},{"style":"v","text":"Ayóoba àddu ne Aji Sax ji:"},{"style":"q1","text":""},{"style":"v","text":"Man mi tekkiwul dara, nu ma lay tontoo?"},{"style":"q1","text":"Sama loxo laa ube sama gémmiñ."},{"style":"q1","text":""},{"style":"v","text":"Maa waxoon benn yoon, waxatuma;"},{"style":"q1","text":"maa tóllanti woon, dootul am."},{"style":"s1","text":"Yàlla dëkk na Ayóoba"},{"style":"q1","text":""},{"style":"v","text":"Aji Sax ji daldi àddoo fa ngëlén la, ne Ayóoba:"},{"style":"q1","text":""},{"style":"v","text":"Takkul boog te góor-góorlu,"},{"style":"q1","text":"ma laaj la, nga xamal ma."},{"style":"q1","text":""},{"style":"v","text":"Sañ nga maa teg tooñ daal,"},{"style":"q1","text":"di ma sikkal, ba am dëgg?"},{"style":"q1","text":""},{"style":"v","text":"Dangaa am dooley Yàlla,"},{"style":"q1","text":"mbaa kàddu guy dënu ni gosam?"},{"style":"q1","text":""},{"style":"v","text":"Ràngool boog màggaay ak teraanga,"},{"style":"q1","text":"te làmboo dayook daraja."},{"style":"q1","text":""},{"style":"v","text":"Yuril sa mer,"},{"style":"q1","text":"te xool képp ku bew, detteel ko,"},{"style":"q1","text":""},{"style":"v","text":"xoolal képp ku bew, toroxal ko,"},{"style":"q1","text":"te dëggaate ku bon fa mu taxaw."},{"style":"q1","text":""},{"style":"v","text":"Boole leen làq biir suuf,"},{"style":"q1","text":"tëjleen ràpp fu làqu fa,"},{"style":"q1","text":""},{"style":"v","text":"Kon déy man maa lay sargal,"},{"style":"q1","text":"muy ndam lu la sa doole may."},{"style":"b","text":""},{"style":"q1","text":""},{"style":"v","text":"Beyemot rab wu réy\\f + \\fr 40.15 \\fk rab wu réy \\ft wii am na ñu jàpp ne léebéer la.\\f* waa ngii, maa ko sàkk, sàkk la,"},{"style":"q1","text":"ñax lay lekk niw nag."},{"style":"q1","text":""},{"style":"v","text":"Doole jaa ngoogu ca ndigg la,"},{"style":"q1","text":"kàttan ga laloo suuxi biir ba,"},{"style":"q1","text":""},{"style":"v","text":"geen ga ne kàdd ni garabu seedar,"},{"style":"q1","text":"sidditi lupp ya ñabaloo,"},{"style":"q1","text":""},{"style":"v","text":"yax ya di ponki xànjar,"},{"style":"q1","text":"cér ya mel ni yeti weñ."},{"style":"q1","text":""},{"style":"v","text":"Moo gëna yéeme ci li Yàlla sàkk,"},{"style":"q1","text":"te ki ko sàkk doŋŋ a koy boccil saamar."},{"style":"q1","text":""},{"style":"v","text":"Xontam déy tund yee ko yor,"},{"style":"q1","text":"rabi àll yépp di fowe fa wetam."},{"style":"q1","text":""},{"style":"v","text":"Keppaaru déem lay goore,"},{"style":"q1","text":"làqoo barax ak ban,"},{"style":"q1","text":""},{"style":"v","text":"déem ya keral ko,"},{"style":"q1","text":"garabi tàkk ga yéew ko."},{"style":"q1","text":""},{"style":"v","text":"Dex gu fees jaaxalu ko,"},{"style":"q1","text":"gannaxi dexu Yurdan di ko talaata, mu ne tekk."},{"style":"q1","text":""},{"style":"v","text":"Ana ku koy jàpp te muy xoole?"},{"style":"q1","text":"Ak ku koy nos, ba téye ko?"},{"style":"b","text":""},{"style":"q1","text":""},{"style":"v","text":"Ninki-nanka\\f + \\fr 40.25 \\fk ninki-nanka \\ft jii am na ñu jàpp ne jasig la.\\f* nag yaa koy nappe oos?"},{"style":"q1","text":"Am yaay yeewe làmmiñ wa ag buum?"},{"style":"q1","text":""},{"style":"v","text":"Yaay nase wakkan ya ag buum?"},{"style":"q1","text":"Am yaay bëtt ŋaam wa, we ca lonku?"},{"style":"q1","text":""},{"style":"v","text":"Xanaa ca la lay tinoo tinu,"},{"style":"q1","text":"di la lewetali kàddoom?"},{"style":"q1","text":""},{"style":"v","text":"Xanaa kon mooy digook yaw,"},{"style":"q1","text":"ngir nga def ko jaam ba fàww?"},{"style":"q1","text":""},{"style":"v","text":"Am yaa koy fowe ni picc,"},{"style":"q1","text":"takkal ko sa janq ji, ñu di ko seetaan?"},{"style":"q1","text":""},{"style":"v","text":"Dees na ko waxaaleendoo?"},{"style":"q1","text":"Am ay julaa koy séddoo?"},{"style":"q1","text":""},{"style":"v","text":"Yaa koy jamati xepp a?"},{"style":"q1","text":"Am yaa koy xaañ xeeju nappkat?"},{"style":"q1","text":""},{"style":"v","text":"Teg ko loxo, seet;"},{"style":"q1","text":"dootoo fàtte boobu xeex,"},{"style":"q1","text":"te doo ko dolleeti."}]