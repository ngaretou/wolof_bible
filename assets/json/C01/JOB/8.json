[{"style":"s1","verse":"","text":"Bildàdd nee: Musiba, añu boroom"},{"style":"p","verse":"","text":""},{"style":"v","verse":"1","text":"Bildàdd ma bàyyikoo Suwa, àddu ne:"},{"style":"q1","verse":"","text":""},{"style":"v","verse":"2","text":"Ana foo àppal sa wax jii?"},{"style":"q1","verse":"","text":"Ngay mbel-mbeli ni callweer!"},{"style":"q1","verse":"","text":""},{"style":"v","verse":"3","text":"Ana Yàllaak safaan yoon?"},{"style":"q1","verse":"","text":"Ana Aji Man jeek safaan àtteb dëgg?"},{"style":"q1","verse":"","text":""},{"style":"v","verse":"4","text":"Bu ko sa doom yi moyee, kay,"},{"style":"q1","verse":"","text":"mu ba leen ak seen añub tooñ!"},{"style":"q1","verse":"","text":""},{"style":"v","verse":"5","text":"Yaw nag soo sàkkoo Yàlla,"},{"style":"q1","verse":"","text":"dagaan Aji Man ji aw yiwam,"},{"style":"q1","verse":"","text":""},{"style":"v","verse":"6","text":"soo muccee ayib te jub,"},{"style":"q1","verse":"","text":"day daldi taxaw temm ci say mbir,"},{"style":"q1","verse":"","text":"delloo la sa kër gi nga yelloo,"},{"style":"q1","verse":"","text":""},{"style":"v","verse":"7","text":"nga yokkoo yokku ëllëg,"},{"style":"q1","verse":"","text":"ba xeeb sa démb."},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"Laajal rekk maas gi nu jiitu,"},{"style":"q1","verse":"","text":"te teewlu seen gëstuy maam ya."},{"style":"q1","verse":"","text":""},{"style":"v","verse":"9","text":"Nun xamunu, démb rekk lanu,"},{"style":"q1","verse":"","text":"sunu fani kaw suuf di takkndeer suy wéy."},{"style":"q1","verse":"","text":""},{"style":"v","verse":"10","text":"Ñi ñu jiitoo lay xamal, wax la,"},{"style":"q1","verse":"","text":"tibbe seen xol yii kàddu, dénk la:"},{"style":"q1","verse":"","text":""},{"style":"v","verse":"11","text":"«Ndax jàqaar dina naate fu dul ban bu tooy,"},{"style":"q1","verse":"","text":"am barax dina saxe fu amul ndox?"},{"style":"q1","verse":"","text":""},{"style":"v","verse":"12","text":"Bu ndox ma ŋiisee, mooy njëkka lax,"},{"style":"q1","verse":"","text":"te du ñoragum bay mata dog.»"},{"style":"q1","verse":"","text":""},{"style":"v","verse":"13","text":"Loolooy muju képp ku fàtte Yàlla,"},{"style":"q1","verse":"","text":"yaakaaru yéefar, tas rekk,"},{"style":"q1","verse":"","text":""},{"style":"v","verse":"14","text":"cëslaayam màbb,"},{"style":"q1","verse":"","text":"làquwaayam di lëndu jargoñ."},{"style":"q1","verse":"","text":""},{"style":"v","verse":"15","text":"Mu wéeroo këram, kër gay yëngu;"},{"style":"q1","verse":"","text":"mu ŋoyu ca, muy jaayu."},{"style":"q1","verse":"","text":""},{"style":"v","verse":"16","text":"Ku gëmadee ngi mel ni garab gu jant biy jam, mu naat;"},{"style":"q1","verse":"","text":"car yay lawe tool ba mu saxe,"},{"style":"q1","verse":"","text":""},{"style":"v","verse":"17","text":"reen ya rawaasoo ci biir jalub xeer,"},{"style":"q1","verse":"","text":"muy kërug dojam gu mu ŋoy."},{"style":"q1","verse":"","text":""},{"style":"v","verse":"18","text":"Nga buddee ko béreb ba mu sax,"},{"style":"q1","verse":"","text":"béreb ba jàmbu ko, ne ko: «Masuma laa gis!»"},{"style":"q1","verse":"","text":""},{"style":"v","verse":"19","text":"Geneen garab ay jebbi, wuutu ko."},{"style":"q1","verse":"","text":"Mu ngoog, ab yéefar, nii la mujam di rafete!"},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Dama ne: Yàlla du gàntal ku màndu,"},{"style":"q1","verse":"","text":"te du dooleel kuy def lu bon."},{"style":"q1","verse":"","text":""},{"style":"v","verse":"21","text":"Moo lay may loo ree,"},{"style":"q1","verse":"","text":"bay sarxolle,"},{"style":"q1","verse":"","text":""},{"style":"v","verse":"22","text":"say bañ gàccoo gàcce,"},{"style":"q1","verse":"","text":"xaymab ñu bon ña gental."}]