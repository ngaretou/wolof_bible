[{"style":"s1","text":"Ayóoba nee lu mu def Yàlla?"},{"style":"q1","text":""},{"style":"v","text":"Maaka bañ sama dund gii!"},{"style":"q1","text":"Naa afal sama kàddug tawat,"},{"style":"q1","text":"di àddoo naqaru xol."},{"style":"q1","text":""},{"style":"v","text":"Dama naa Yàlla: Bu ma toppug tooñ."},{"style":"q1","text":"Xamal ma kay li nga may toppe, lu mu!"},{"style":"q1","text":""},{"style":"v","text":"Ana lu la noote di jariñ,"},{"style":"q1","text":"ba ngay bañ li nga sàkke sa loxol bopp,"},{"style":"q1","text":"tey àntal pexem ku bon?"},{"style":"q1","text":""},{"style":"v","text":"Xanaa gëti nit doŋŋ nga am,"},{"style":"q1","text":"am ni nit di gise rekk ngay gise?"},{"style":"q1","text":""},{"style":"v","text":"Say fan daa tollook fani doom aadama,"},{"style":"q1","text":"am say at daa yem ak ati nit,"},{"style":"q1","text":""},{"style":"v","text":"ba ngay seet fu ma ñaawe,"},{"style":"q1","text":"di liñbat fu ma moye?"},{"style":"q1","text":""},{"style":"v","text":"Moona xam nga xéll ne tooñuma,"},{"style":"q1","text":"te amul kenn kuy xettali nit ci sa loxo."},{"style":"q1","text":""},{"style":"v","text":"Say loxoo ma mooñ, tabax ma ba ma mat sëkk,"},{"style":"q1","text":"léegi nga di ma yàq yaxeet!"},{"style":"b","text":""},{"style":"q1","text":""},{"style":"v","text":"Rikk fàttalikul ne yaa ma tabax, ni bu ma doon ban,"},{"style":"q1","text":"xanaa doo ma delloo xaat ci pëndub suuf?"},{"style":"q1","text":""},{"style":"v","text":"Xanaa du yaa ma xelli woon ni meew"},{"style":"q1","text":"ci sama biiru ndey,"},{"style":"q1","text":"wayal ma nim soow,"},{"style":"q1","text":""},{"style":"v","text":"wodde ma der ak suux,"},{"style":"q1","text":"ràbbe ma yax aki siddit?"},{"style":"q1","text":""},{"style":"v","text":"Yaa ma may bakkan, won ma ngor,"},{"style":"q1","text":"yaa sàmme sa yégeel samag noo."},{"style":"b","text":""},{"style":"q1","text":""},{"style":"v","text":"Ndeke yoo lii nga dencoon ci sa xol,"},{"style":"q1","text":"xam naa ne lii nga naroon:"},{"style":"q1","text":""},{"style":"v","text":"ne ma dann, ba su ma bàkkaaree,"},{"style":"q1","text":"doo ma baal samag tooñ."},{"style":"q1","text":""},{"style":"v","text":"Su ma defee lu bon, ngalla man,"},{"style":"q1","text":"te bi ma defee lu jekk it, sañumaa siggi,"},{"style":"q1","text":"gàcce laa suure, sangoo toroxte."},{"style":"q1","text":""},{"style":"v","text":"Waaye su may siggi rekk,"},{"style":"q1","text":"nga mel ni gaynde, di ma rëbb,"},{"style":"q1","text":"dellu di ma lore say kiraama,"},{"style":"q1","text":""},{"style":"v","text":"yónneeti ma say seede,"},{"style":"q1","text":"gën maa songati,"},{"style":"q1","text":"ay gàngoor di wuutante fi sama kaw."},{"style":"q1","text":""},{"style":"v","text":"Ana loo ma doon génnee sama biiru ndey?"},{"style":"q1","text":"Doon naa dee te bët du ma gis!"},{"style":"q1","text":""},{"style":"v","text":"Doon naa mel ni ku masula am,"},{"style":"q1","text":"jóge ci biir, ñu yóbbu bàmmeel."},{"style":"q1","text":""},{"style":"v","text":"Xanaa du fan yu néew laa dese? Ba ma boog!"},{"style":"q1","text":"Xiddil, ma leqaliku,"},{"style":"q1","text":""},{"style":"v","text":"bala may dëddu, délseetuma,"},{"style":"q1","text":"bala may tàbbi réew mu lëndëm ga ne këruus,"},{"style":"q1","text":""},{"style":"v","text":"réewum lëndëm,"},{"style":"q1","text":"mu ne këruus, salfaañoo,"},{"style":"q1","text":"ag leer sax, saf fa lëndëm!"}]