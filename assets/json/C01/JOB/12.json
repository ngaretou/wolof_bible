[{"style":"s1","text":"Ayóoba nee: Yàlla lu ko neex lay def"},{"style":"p","text":""},{"style":"v","text":"Ayóoba àddu ne:"},{"style":"q1","text":""},{"style":"v","text":"Yeen daal yeenay nit;"},{"style":"q1","text":"ngeen dee, xel mu rafet dee."},{"style":"q1","text":""},{"style":"v","text":"Ndaxam man it am naam xel ni yeen,"},{"style":"q1","text":"duma seen cuune fenn,"},{"style":"q1","text":"te lii ngeen wax, kenn umplewu ko."},{"style":"q1","text":""},{"style":"v","text":"Maay reetaanu xarit,"},{"style":"q1","text":"te daan woo Yàlla, muy wuyu;"},{"style":"q1","text":"tey ñuy reetaan ku jub, mucc ayib!"},{"style":"q1","text":""},{"style":"v","text":"Ku neexlee ngi ñaawal ku safaan dab,"},{"style":"q1","text":"defe ne safaan, ku tarxiis lay bëmëx."},{"style":"q1","text":""},{"style":"v","text":"Jàmm a nga ca xaymay yàqkat ya,"},{"style":"q1","text":"te xel mu dal di céru tooñkati Yàlla yooyu,"},{"style":"q1","text":"yor seen tuuri yàlla."},{"style":"b","text":""},{"style":"q1","text":""},{"style":"v","text":"Laajal rekk rab yi, ñu xamal la;"},{"style":"q1","text":"mbaa njanaaw yi, ñu wax la;"},{"style":"q1","text":""},{"style":"v","text":"mbaa nga diisook suuf, mu xamal la;"},{"style":"q1","text":"mbaa jëni géej, ñu nettali la."},{"style":"q1","text":""},{"style":"v","text":"Ana ku umple ci mboolem ñii,"},{"style":"q1","text":"ne loxol Aji Sax jee def lii lépp?"},{"style":"q1","text":""},{"style":"v","text":"Moo yor ci loxoom lépp luy dund,"},{"style":"q1","text":"yor noowal képp kuy noyyi."},{"style":"q1","text":""},{"style":"v","text":"Xanaa du nopp ay natt baat bu jib,"},{"style":"q1","text":"denqleñ di mosu ñam?"},{"style":"q1","text":""},{"style":"v","text":"Mag ak xel mu rafet,"},{"style":"q1","text":"fan wu gudd ak ràññee."},{"style":"q1","text":""},{"style":"v","text":"Waaye Yàllaa boole xel ak doole,"},{"style":"q1","text":"moom pexeek ràññee."},{"style":"b","text":""},{"style":"q1","text":""},{"style":"v","text":"Mu ngoog, keey màbb te deesul tabaxaat,"},{"style":"q1","text":"di tëj nit, te deesul tijji."},{"style":"q1","text":""},{"style":"v","text":"Mu ngoog, keey aj am ndox, mu maral,"},{"style":"q1","text":"mu afal am ndox, mu salfaañe àddina."},{"style":"q1","text":""},{"style":"v","text":"Kee am doole, keey sottal,"},{"style":"q1","text":"di boroom aji réer ak ka ko réeral."},{"style":"q1","text":""},{"style":"v","text":"Keey futti kàngam,"},{"style":"q1","text":"dofloo kilifa."},{"style":"q1","text":""},{"style":"v","text":"Keey foq mbaxanam buur,"},{"style":"q1","text":"jox ko ngemb, mu gemboo."},{"style":"q1","text":""},{"style":"v","text":"Keey futti \\w sarxalkat|sarxalkat b-:\\w*,"},{"style":"q1","text":"jàllarbi njiit lu riigu."},{"style":"q1","text":""},{"style":"v","text":"Keey wedamal ku ñu wóolu,"},{"style":"q1","text":"xañ mag xelum ràññee."},{"style":"q1","text":""},{"style":"v","text":"Keey toroxal garmi,"},{"style":"q1","text":"yolomal ngañaayu boroom doole."},{"style":"q1","text":""},{"style":"v","text":"Keey ñori lu làqoo xóotey lëndëm,"},{"style":"q1","text":"leeral lu noon këruus."},{"style":"q1","text":""},{"style":"v","text":"Keey màggal aw xeet, teg ca sànk leen;"},{"style":"q1","text":"keey lawal aw xeet, teg ca toxal leen."},{"style":"q1","text":""},{"style":"v","text":"Keey xañ njiitu xeet am xelam,"},{"style":"q1","text":"wërloo ko ndànd-foyfoy gu yoon amul,"},{"style":"q1","text":""},{"style":"v","text":"muy làmbatoo lëndëm gu genn leer amul,"},{"style":"q1","text":"moo koy wërloo ni màndikat."}]