[{"style":"s1","text":"Doom aadama yàggul"},{"style":"d","text":""},{"style":"v","text":"Di ñaanu Musaa, góorug Yàlla ga."},{"style":"b","text":""},{"style":"q1","text":"Boroom bi, yaa nu masa fat"},{"style":"q1","text":"maasoo maas."},{"style":"q1","text":""},{"style":"v","text":"Bala tund yee juddu,"},{"style":"q1","text":"bala ngay sos suuf ak àddina,"},{"style":"q1","text":"yaa mas di Yàlla, ba fàww."},{"style":"q1","text":""},{"style":"v","text":"Yaay delloo doom aadama ci pënd,"},{"style":"q1","text":"ne ko: «Yaw, doom aadama, dellul!»"},{"style":"q1","text":""},{"style":"v","text":"Junniy at ci yaw"},{"style":"q1","text":"daa gaaw ni démb ak tey,"},{"style":"q1","text":"mbete waxtu yu néew ci wattub guddi."},{"style":"q1","text":""},{"style":"v","text":"Yaay buub nit, nelawal ko."},{"style":"q1","text":"Suba mu jebbi nim ñax,"},{"style":"q1","text":""},{"style":"v","text":"xëy, jebbi, naat;"},{"style":"q1","text":"ngoon mu lax, wowal."},{"style":"q1","text":""},{"style":"v","text":"Soo meree kay, nu sànku,"},{"style":"q1","text":"nga xadaru, nu jàq."},{"style":"q1","text":""},{"style":"v","text":"Sunuy ñaawtéef a ngi janook yaw,"},{"style":"q1","text":"te sunu mbóot leer na la."},{"style":"q1","text":""},{"style":"v","text":"Sunu giiru dund nga di nu mere,"},{"style":"q1","text":"sunuy fan jeex ni noo guy naaw."},{"style":"q1","text":""},{"style":"v","text":"Sunu àppu dund di juróom ñaar fukki at,"},{"style":"q1","text":"ku dëgër ba dëgër, juróom ñett fukk;"},{"style":"q1","text":"li ci ëpp di coonooku tiis,"},{"style":"q1","text":"ne fëyy, nu wéy."},{"style":"q1","text":""},{"style":"v","text":"Ana ku xam sa dooley mer"},{"style":"q1","text":"ak sa xadar ju raglu?"},{"style":"q1","text":""},{"style":"v","text":"Yal nanga nu xiir ci lim sunuy fan,"},{"style":"q1","text":"ba nu mana dawal xel mu rafet."},{"style":"b","text":""},{"style":"q1","text":""},{"style":"v","text":"Aji Sax ji, délsil, loo deeti xaar?"},{"style":"q1","text":"Ngalla yërëmal sa jaam ñi."},{"style":"q1","text":""},{"style":"v","text":"Nu xëy, nga reggal nook sa ngor,"},{"style":"q1","text":"nuy sarxolle, bànneexoo ko sunu giiru dund."},{"style":"q1","text":""},{"style":"v","text":"Bànneexal nu limu fan yi nga nu mbugal,"},{"style":"q1","text":"diirub ati tiis yi nu dund."},{"style":"q1","text":""},{"style":"v","text":"Yal na sa jaloore leer sa jaam ñi,"},{"style":"q1","text":"sa daraja leer seeni doom."},{"style":"q1","text":""},{"style":"v","text":"Boroom bi sunu Yàlla, ngalla baaxe nu."},{"style":"q1","text":"Sottalal nu sunu liggéeyu loxo,"},{"style":"q1","text":"rikk, sottalal nu sunu liggéeyu loxo."}]