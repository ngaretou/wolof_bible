[{"style":"s1","text":"Ku wóolu Yàlla barkeel"},{"style":"q1","text":""},{"style":"v","text":"Bu muy nun, Aji Sax ji, bu muy nun,"},{"style":"q1","text":"saw tur nga wara teral,"},{"style":"q1","text":"ngir sa ngor ak sa worma."},{"style":"q1","text":""},{"style":"v","text":"Bu yéefar yi ne mukk:"},{"style":"q1","text":"«Moo ñii, ana seen Yàlla?»"},{"style":"q1","text":""},{"style":"v","text":"Te yaw sunu Yàlla, yaa ngi asamaan,"},{"style":"q1","text":"di def lu la soob."},{"style":"q1","text":""},{"style":"v","text":"Seeni tuur xaalis laak wurus,"},{"style":"q1","text":"loxoo ko sàkk:"},{"style":"q1","text":""},{"style":"v","text":"am gémmiñ te du wax,"},{"style":"q1","text":"ami gët te du gis,"},{"style":"q1","text":""},{"style":"v","text":"ami nopp, du dégg,"},{"style":"q1","text":"am bakkan, du xeeñtu,"},{"style":"q1","text":""},{"style":"v","text":"ami loxo it te du yég,"},{"style":"q1","text":"ami tànk it te du dox,"},{"style":"q1","text":"du xàddamiku sax."},{"style":"q1","text":""},{"style":"v","text":"Ñi sàkk yii tuur, yal nañu mel ni ñoom,"},{"style":"q1","text":"ñook ñi leen wóolu ñépp."},{"style":"b","text":""},{"style":"q1","text":""},{"style":"v","text":"Éy Israayil, wóolul Aji Sax ji,"},{"style":"q1","text":"moo lay jàppale, di la aar."},{"style":"q1","text":""},{"style":"v","text":"Yeen waa kër \\w Aaróona|Aaróona:\\w*, wóoluleen Aji Sax ji,"},{"style":"q1","text":"moo leen di jàppale, di leen aar."},{"style":"q1","text":""},{"style":"v","text":"Yeen ñi ragal Aji Sax ji, wóoluleen Aji Sax ji,"},{"style":"q1","text":"moo leen di jàppale, di leen aar."},{"style":"b","text":""},{"style":"q1","text":""},{"style":"v","text":"Aji Sax jee nuy bàyyi xel, di nu barkeel,"},{"style":"q1","text":"di barkeel kër Israayil,"},{"style":"q1","text":"di barkeel kër Aaróona."},{"style":"q1","text":""},{"style":"v","text":"Aji Sax jeey barkeel ku ko ragal,"},{"style":"q1","text":"mag ak ndaw."},{"style":"b","text":""},{"style":"q1","text":""},{"style":"v","text":"Yal na leen Yàlla ful,"},{"style":"q1","text":"ful seeni doom."},{"style":"q1","text":""},{"style":"v","text":"Yal nangeen barkeelu ci Aji Sax ji,"},{"style":"q1","text":"Ki sàkk asamaan ak suuf."},{"style":"q1","text":""},{"style":"v","text":"Asamaan, asamaanu Aji Sax jee,"},{"style":"q1","text":"suuf la dénk doom aadama."},{"style":"q1","text":""},{"style":"v","text":"Du ku dee mooy màggal Ki Sax,"},{"style":"q1","text":"du kenn ku tàbbi réewum tàbbi-selaw!"},{"style":"q1","text":""},{"style":"v","text":"Nun, nooy sargal Ki Sax,"},{"style":"q1","text":"tey ak ëllëg."},{"style":"q1","text":"Màggalleen Ki Sax!"}]