[{"style":"s1","text":"Yàlla, bu la noon ree"},{"style":"d","text":""},{"style":"v","text":"Dib taalifu yeete, ñeel Asaf."},{"style":"b","text":""},{"style":"q1","text":"Éy Yàlla, lu tax nga wacc nu fàww,"},{"style":"q1","text":"di dal ak xol bu tàng"},{"style":"q1","text":"ci sa xari parlu yii?"},{"style":"q1","text":""},{"style":"v","text":"Bàyyil xel askan wi nga jënd bu yàgg,"},{"style":"q1","text":"yaa \\w jot|jot:\\w* gii giir, séddoo leen."},{"style":"q1","text":"Bàyyil xel tundu \\w Siyoŋ|Siyoŋ:\\w*, fa nga dëkke woon."},{"style":"q1","text":""},{"style":"v","text":"Dikkal, xool gent bu yaa bii dul jeex,"},{"style":"q1","text":"noon yàq lépp ci biir kër gu sell gi."},{"style":"b","text":""},{"style":"q1","text":""},{"style":"v","text":"Say bañ xaacu nañu fa sa digg bérebu ndaje ma,"},{"style":"q1","text":"samp seen raaya."},{"style":"q1","text":""},{"style":"v","text":"Sémmiñ dal, wàkku awu."},{"style":"q1","text":"Mbete ñu xàcc sémmiñ, di gori geer,"},{"style":"q1","text":"ba lu fa doon liggéeyu yatt, tas."},{"style":"q1","text":""},{"style":"v","text":"Dañoo taal sa kër gu sell,"},{"style":"q1","text":"sa dëkkuwaayu tur lañu daaneel, ba sobeel ko."},{"style":"q1","text":""},{"style":"v","text":"Ñu namm noo noot ba nu nooy,"},{"style":"q1","text":"fuy bérebu ndajem Yàlla ci réew mi, ñu lakk."},{"style":"q1","text":""},{"style":"v","text":"Sunuy takk réer na nu,"},{"style":"q1","text":"yonent amatul,"},{"style":"q1","text":"te kenn xamul fu lii di àkki."},{"style":"b","text":""},{"style":"q1","text":""},{"style":"v","text":"Éy Yàlla, fu reetaani noon di dakke?"},{"style":"q1","text":"Xanaa bañ yi duñu la ñàkke kersa ba fàww?"},{"style":"q1","text":""},{"style":"v","text":"Looy téye sa loxol ndijoor?"},{"style":"q1","text":"Na sa loxo jóge sa dënn, nga buube leen."},{"style":"b","text":""},{"style":"q1","text":""},{"style":"v","text":"Yàlla, yaa masa doon sama buur,"},{"style":"q1","text":"di ma walloo ci digg réew mi."},{"style":"q1","text":""},{"style":"v","text":"Yaa xàjjale géej gi ci sa doole,"},{"style":"q1","text":"toj boppi ninki-nanka ja ca ndox ma,"},{"style":"q1","text":""},{"style":"v","text":"yaa rajaxe kaaŋi rab woowu,"},{"style":"q1","text":"leele ko rabi màndiŋ ma."},{"style":"q1","text":""},{"style":"v","text":"Yaa fettaxal fii bëti ndox akum wal,"},{"style":"q1","text":"ŋiisal dex yu masa wal."},{"style":"q1","text":""},{"style":"v","text":"Yaa moom bëccëg, moom guddi,"},{"style":"q1","text":"teg fi weer week jant bi."},{"style":"q1","text":""},{"style":"v","text":"Yaa rëdd mboolem digi suuf,"},{"style":"q1","text":"sàkk noor ak nawet."},{"style":"b","text":""},{"style":"q1","text":""},{"style":"v","text":"Kon xoolal, Aji Sax ji, noon a ngi ree,"},{"style":"q1","text":"xeet wu amul bopp a lay sewal."},{"style":"q1","text":""},{"style":"v","text":"Bul wacce rabu àll sam xati,"},{"style":"q1","text":"bul sàggane sa néew-doole yi mukk."},{"style":"q1","text":""},{"style":"v","text":"Ngalla xoolal ci \\w kóllëre|kóllëre g-:\\w* gi,"},{"style":"q1","text":"fu làqu ci réew mi, fitna dale fa ba dajal."},{"style":"q1","text":""},{"style":"v","text":"Yàlla bu néew-doole ñibbiwaale gàcce,"},{"style":"q1","text":"yal na ku ñàkk ak ku néewle di la santandoo."},{"style":"q1","text":""},{"style":"v","text":"Éy Yàlla, jógal ñoŋal sa dëgg,"},{"style":"q1","text":"bàyyil xel dof bi la dëkkee sewal."},{"style":"q1","text":""},{"style":"v","text":"Bul tanqamlu sa coowal noon yi,"},{"style":"q1","text":"ñii la jógal, seenum riir a ngi jolli saa su ne."}]