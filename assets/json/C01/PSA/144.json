[{"style":"s1","verse":"","text":"Aji Sax ji, laggsil"},{"style":"d","verse":"","text":""},{"style":"v","verse":"1","text":"Ñeel Daawuda."},{"style":"b","verse":"","text":""},{"style":"q1","verse":"","text":"Cant ñeel na Aji Sax ji sama cëslaay,"},{"style":"q1","verse":"","text":"mu di ma jàngal xeex,"},{"style":"q1","verse":"","text":"di ma tàggat ci xare,"},{"style":"q1","verse":"","text":""},{"style":"v","verse":"2","text":"di sama wóllëre, di ma yiir,"},{"style":"q1","verse":"","text":"di ma làq, di ma xettali,"},{"style":"q1","verse":"","text":"di ma aar, ma di ko làqoo,"},{"style":"q1","verse":"","text":"mu di ma nangulal ay xeet."},{"style":"q1","verse":"","text":""},{"style":"v","verse":"3","text":"Aji Sax ji, luy nit, ba nga di ko ràññee?"},{"style":"q1","verse":"","text":"luy doom aadama, ba nga di ko faale?"},{"style":"q1","verse":"","text":""},{"style":"v","verse":"4","text":"Nit ni ngelaw,"},{"style":"q1","verse":"","text":"ay fanam di takkndeer, wéy."},{"style":"q1","verse":"","text":""},{"style":"v","verse":"5","text":"Aji Sax ji, firil asamaan, wàcc;"},{"style":"q1","verse":"","text":"laal tund yi, ñu saxaar."},{"style":"q1","verse":"","text":""},{"style":"v","verse":"6","text":"Melaxal, falaxe noon yi;"},{"style":"q1","verse":"","text":"fittal, ñu fëlxoo,"},{"style":"q1","verse":"","text":""},{"style":"v","verse":"7","text":"nga yóotoo ma fu kawe,"},{"style":"q1","verse":"","text":"xettali ma, wallu ma ci doxandéem"},{"style":"q2","verse":"","text":"yi def wali wal fi sama kaw,"},{"style":"q1","verse":"","text":""},{"style":"v","verse":"8","text":"di fen, di giñ ay fen."},{"style":"q1","verse":"","text":""},{"style":"v","verse":"9","text":"Yàlla, naa la woyal woy wu yees,"},{"style":"q1","verse":"","text":"xalamal la xalamu fukki buum."},{"style":"q1","verse":"","text":""},{"style":"v","verse":"10","text":"Yaay may buur yi ndam,"},{"style":"q1","verse":"","text":"yaa musal sa jaam ba, Daawuda, ci saamar bu aay."},{"style":"q1","verse":"","text":""},{"style":"v","verse":"11","text":"Musal ma, xettali ma ci loxol doxandéem"},{"style":"q2","verse":"","text":"yiy fen, di giñ ay fen."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Su boobaa sunu doom yu góor"},{"style":"q2","verse":"","text":"màgge ndaw, ni gàncax gu mat sëkk;"},{"style":"q1","verse":"","text":"sunuy janq jekk ni doji yatt yu ñu tabaxe kër buur."},{"style":"q1","verse":"","text":""},{"style":"v","verse":"13","text":"Sunuy sàq feese wirgoy wirgo,"},{"style":"q1","verse":"","text":"sunuy gàtt jur junni,"},{"style":"q1","verse":"","text":"ba fukki junni (10~000) ci parlu yi,"},{"style":"q1","verse":"","text":""},{"style":"v","verse":"14","text":"nag yi ëmb ba diis,"},{"style":"q1","verse":"","text":"du mbas, du biir bu yàqu,"},{"style":"q1","verse":"","text":"te deesu fi yuuxoo pénc ya."},{"style":"q1","verse":"","text":""},{"style":"v","verse":"15","text":"Ndokkalee xeet wu am lii!"},{"style":"q1","verse":"","text":"Ndokkalee xeet wu yàllawoo Aji Sax ji!"}]