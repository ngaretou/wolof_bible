[{"style":"s1","text":"Ku ñu fitnaal a ngi ñaan"},{"style":"d","text":""},{"style":"v","text":"Mu jëm ci njiital woykat yi, dëppook galan bu ñuy wax Tóor-tóor, ñeel Daawuda."},{"style":"b","text":""},{"style":"q1","text":""},{"style":"v","text":"Éy Yàlla, wallu ma!"},{"style":"q1","text":"Ndox maa ngi ma tollu ci put."},{"style":"q1","text":""},{"style":"v","text":"May suux ci ban bu xóot,"},{"style":"q1","text":"te awma fu ma teg tànk."},{"style":"q1","text":"Maa ngi nii ci ndox mu xóot,"},{"style":"q1","text":"gannax yi mëdd ma."},{"style":"q1","text":""},{"style":"v","text":"Ma woote wall ba tàyyi,"},{"style":"q1","text":"sama put gi wow koŋŋ."},{"style":"q1","text":"Ma séentu la, yaw sama Yàlla,"},{"style":"q1","text":"ba samay gët giim."},{"style":"q1","text":""},{"style":"v","text":"Sama kawari bopp sax,"},{"style":"q1","text":"ñi ma bañ ci daraa ko ëpp."},{"style":"q1","text":"Ñu bare doole, bëgg maa sànk,"},{"style":"q1","text":"noonoo ma ci dara."},{"style":"q1","text":"Sàccuma, nara fey!"},{"style":"b","text":""},{"style":"q1","text":""},{"style":"v","text":"Yaw Yàlla, xam nga sama jëfi dof,"},{"style":"q1","text":"te samay tooñ umpu la."},{"style":"q1","text":""},{"style":"v","text":"Yàlla buma rusloo ñi la yaakaar,"},{"style":"q1","text":"yaw Boroom bi, Aji Sax ji Boroom gàngoor yi,"},{"style":"q1","text":"yàlla buma gàcceel ñi la topp,"},{"style":"q1","text":"yaw Yàllay Israayil."},{"style":"q1","text":""},{"style":"v","text":"Yaa tax ma dékku, ñu di ma sewal,"},{"style":"q1","text":"ma rus ba sëlmoo gàcce."},{"style":"q1","text":""},{"style":"v","text":"Jàmbur laa léegi ci saay bokk,"},{"style":"q1","text":"mel ni doxandéem sama biir doomi ndey."},{"style":"q1","text":""},{"style":"v","text":"Damaa xér ci sa kër gi, ba jeex tàkk,"},{"style":"q1","text":"te jëf ji ñu la sewale man la dal."},{"style":"q1","text":""},{"style":"v","text":"May jooy, di woor,"},{"style":"q1","text":"ñu di ma sewal."},{"style":"q1","text":""},{"style":"v","text":"Ma sol ay saaku, di ko ñaawloo,"},{"style":"q1","text":"ñu di ma léebu."},{"style":"q1","text":""},{"style":"v","text":"Waa pénc ma di ma tooge,"},{"style":"q1","text":"màndikat yi di ma woyal."},{"style":"b","text":""},{"style":"q1","text":""},{"style":"v","text":"Waaye man, Aji Sax ji, yaw laay dagaan."},{"style":"q1","text":"Éy Yàlla, na tey di bésub yiw."},{"style":"q1","text":"Ngalla nangul ma ci sa ngor lu yaa"},{"style":"q1","text":"ak sa wall gu wóor."},{"style":"q1","text":""},{"style":"v","text":"Xettali ma ci ban bi, ma baña suux,"},{"style":"q1","text":"xettaliku ci samay noon."},{"style":"q1","text":"Rikk génne ma yii xóotey ndox,"},{"style":"q1","text":""},{"style":"v","text":"ba gannax du ma mëdd,"},{"style":"q1","text":"xóotey géej du ma warax,"},{"style":"q1","text":"pax du ma kepp."},{"style":"b","text":""},{"style":"q1","text":""},{"style":"v","text":"Éy Aji Sax ji, yaa rafet ngor, nangul ma!"},{"style":"q1","text":"Geesoo ma sa yërmande ju yaa!"},{"style":"q1","text":""},{"style":"v","text":"Bu ma làqu, Sang bi."},{"style":"q1","text":"Jàq naa, gaawe ma."},{"style":"q1","text":""},{"style":"v","text":"Jege ma, \\w jot|jot:\\w* ma,"},{"style":"q1","text":"musal ma ci noon yi!"},{"style":"b","text":""},{"style":"q1","text":""},{"style":"v","text":"Yaa gis ñu di ma sewal, di ma ruslooka toroxal,"},{"style":"q1","text":"yaa ngi ne jàkk ci noonoo noon."},{"style":"q1","text":""},{"style":"v","text":"Dees maa sewal, sama xol jeex, ma wopp;"},{"style":"q1","text":"may sàkku yërmande, awma ko;"},{"style":"q1","text":"ku ma dëfal it, gisuma ko."},{"style":"q1","text":""},{"style":"v","text":"Tooke lañu ma leel,"},{"style":"q1","text":"ma mar, ñu nàndal ma bineegar."},{"style":"b","text":""},{"style":"q1","text":""},{"style":"v","text":"Yal na seen ndab di seenum yeer,"},{"style":"q1","text":"seeni am-di-jàmm di seenug fiir."},{"style":"q1","text":""},{"style":"v","text":"Yal na seeni gët giim, ba dootul gis;"},{"style":"q1","text":"yal na seen ndigg rëcc fàww."},{"style":"q1","text":""},{"style":"v","text":"Yal nanga leen yuri mbugal,"},{"style":"q1","text":"sa mer tàkk, dab leen."},{"style":"q1","text":""},{"style":"v","text":"Yal na seeni dal gent,"},{"style":"q1","text":"seeni xayma wéet."},{"style":"q1","text":""},{"style":"v","text":"Yaw, nga duma ba noppi, ñu toppaat ca,"},{"style":"q1","text":"nga gaañ, ñu siiwal mitit wa."},{"style":"q1","text":""},{"style":"v","text":"Dencal leen tooñ ci kaw tooñ,"},{"style":"q1","text":"te yàlla buñu tàbbi ci sa àtteb dëgg."},{"style":"q1","text":""},{"style":"v","text":"Yal nañu leen far ca téereb dund ba,"},{"style":"q1","text":"bañ leena limaale ca aji jub ña."},{"style":"b","text":""},{"style":"q1","text":""},{"style":"v","text":"Man de, damaa jàq, tiis."},{"style":"q1","text":"Éy Yàlla, yal naa làqoo sag wall."},{"style":"q1","text":""},{"style":"v","text":"Damay wormaal turu Yàlla, woyal ko,"},{"style":"q1","text":"màggal ko, sant ko."},{"style":"q1","text":""},{"style":"v","text":"Mu gënal Aji Sax ji saraxu yëkk,"},{"style":"q1","text":"aki béjjénam aki wewam."},{"style":"q1","text":""},{"style":"v","text":"Néew-ji-doole di gis, bége,"},{"style":"q1","text":"kuy topp Yàlla yokku fit."},{"style":"q1","text":""},{"style":"v","text":"Aji Sax ji day dégg néew-ji-doole moos,"},{"style":"q1","text":"te du sàggane ñoñam ñi ñu njoñ."},{"style":"b","text":""},{"style":"q1","text":""},{"style":"v","text":"Na asamaan ak suuf màggal Yàlla,"},{"style":"q1","text":"mook géej ak lu cay yëngoo."},{"style":"q1","text":""},{"style":"v","text":"Yàlla kat mooy musal \\w Siyoŋ|Siyoŋ:\\w*,"},{"style":"q1","text":"tabaxaat dëkki Yuda yu mag yi,"},{"style":"q1","text":"ay nitam moom, dëkke."},{"style":"q1","text":""},{"style":"v","text":"Askanu jaamam ñee koy jagoo,"},{"style":"q1","text":"ay soppeem a koy dëkke."}]