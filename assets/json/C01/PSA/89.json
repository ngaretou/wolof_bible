[{"style":"s1","verse":"","text":"Aji Sax ji, loo dige woon?"},{"style":"d","verse":"","text":""},{"style":"v","verse":"1","text":"Dib taalifu yeete bu ñeel Etan mi bokk ci giirug Esra."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Aji Sax ji laay woye ngoram, ba fàww,"},{"style":"q1","verse":"","text":"di biral wormaam sët ba sëtaat."},{"style":"q1","verse":"","text":""},{"style":"v","verse":"3","text":"Dama ne, sa ngor dàkk la sax,"},{"style":"q1","verse":"","text":"fa asamaan nga dëël sa worma."},{"style":"q1","verse":"","text":""},{"style":"v","verse":"4","text":"Aji Sax ji nee: «Damaa fas \\w kóllëreek|kóllëre g-:\\w* ki ma tànn,"},{"style":"q1","verse":"","text":"muy Daawuda sama jaam bi ma giñal ne ko:"},{"style":"q1","verse":"","text":""},{"style":"v","verse":"5","text":"“Damay saxal sa askan ba fàww,"},{"style":"q1","verse":"","text":"samp sab jal sët ba sëtaat\\f + \\fr 89.5 \\ft Seetal ci \\bk 2.Samiyel\\bk* 7.1-16.\\f*.”» \\qs \\+w Selaw|selaw:\\+w*.\\qs*"},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Aji Sax ji, waa asamaan a ngi lay sante say jaloore,"},{"style":"q1","verse":"","text":"ndajem ñu \\w sell|sell:\\w* ña di la joobee sa kóllëre."},{"style":"q1","verse":"","text":""},{"style":"v","verse":"7","text":"Ana kuy dab-dabal Aji Sax ji, fa kaw-a-kaw?"},{"style":"q1","verse":"","text":"Ana ci goney Yàlla yi ku nirook Aji Sax ji,"},{"style":"q1","verse":"","text":""},{"style":"v","verse":"8","text":"Yàlla ji ñu teral a teral ci jataayu ñu sell ñi,"},{"style":"q1","verse":"","text":"te mu gëna raglu lu ko wër?"},{"style":"q1","verse":"","text":""},{"style":"v","verse":"9","text":"Yàlla, Aji Sax ji Boroom gàngoor yi,"},{"style":"q1","verse":"","text":"Ki Sax, ana ku tollook yaw doole?"},{"style":"q1","verse":"","text":"Yaw mi sa kóllëre féete fu ne!"},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Yaw yaa man géej gu sàmbaraax;"},{"style":"q1","verse":"","text":"gannax ya fuddu, nga dalal."},{"style":"q1","verse":"","text":""},{"style":"v","verse":"11","text":"Yaa rajaxe Raxab miy ninki-nankay géej, bóom ko,"},{"style":"q1","verse":"","text":"tasaare say noon ci sa doole."},{"style":"q1","verse":"","text":""},{"style":"v","verse":"12","text":"Yaa moom asamaan, yaa moom suuf."},{"style":"q1","verse":"","text":"Àddinaak li ci biiram, yaa ko taxawal."},{"style":"q1","verse":"","text":""},{"style":"v","verse":"13","text":"Bëj-gànnaar ak bëj-saalum, yaa ko sàkk."},{"style":"q1","verse":"","text":"Tabor ak Ermon, tund ya, di sarxollee sa tur."},{"style":"q1","verse":"","text":""},{"style":"v","verse":"14","text":"Yaa àttan, jàmbaare;"},{"style":"q1","verse":"","text":"sa loxo di dooley neen,"},{"style":"q1","verse":"","text":"sa ndijoor ca kaw!"},{"style":"q1","verse":"","text":""},{"style":"v","verse":"15","text":"Àtteb dëgg ak njub a lal sab jal,"},{"style":"q1","verse":"","text":"ngor ak worma dox jiitu la."},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Aji Sax ji, ndokkalee mbooloo mu la xal di sarxollee,"},{"style":"q1","verse":"","text":"di niitoo saw yiw,"},{"style":"q1","verse":"","text":""},{"style":"v","verse":"17","text":"ànd di la bége bés bu ne,"},{"style":"q1","verse":"","text":"sa àtteb dëgg siggil leen."},{"style":"q1","verse":"","text":""},{"style":"v","verse":"18","text":"Seen darajay doole, yaw a."},{"style":"q1","verse":"","text":"Boo nu baaxee, nu yokku kàttan."},{"style":"q1","verse":"","text":""},{"style":"v","verse":"19","text":"Sunu kiiraay lii, Aji Sax jeey boroom;"},{"style":"q1","verse":"","text":"sunu buur bii, \\w Aji Sell|Aji Sell j-:\\w* ji séddoo Israayil mooy boroom."},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Wax nga say wóllëre ci peeñu,"},{"style":"q1","verse":"","text":"ne leen: «Kaweel naa jàmbaar ci xeet wi,"},{"style":"q1","verse":"","text":"dénk ko ndimbal."},{"style":"q1","verse":"","text":""},{"style":"v","verse":"21","text":"Maa ràññee sama jaam Daawuda,"},{"style":"q1","verse":"","text":"fale ko sama diw gu sell,"},{"style":"q1","verse":"","text":""},{"style":"v","verse":"22","text":"ànd ak moom, saxal ko,"},{"style":"q1","verse":"","text":"sama loxo di ko dooleel."},{"style":"q1","verse":"","text":""},{"style":"v","verse":"23","text":"Noon du ko bett,"},{"style":"q1","verse":"","text":"ku bon du ko toroxal."},{"style":"q1","verse":"","text":""},{"style":"v","verse":"24","text":"Ay bañam, ma rajaxe;"},{"style":"q1","verse":"","text":"ay noonam, ma faat,"},{"style":"q1","verse":"","text":""},{"style":"v","verse":"25","text":"sama wormaak sama ngor di ko gunge,"},{"style":"q1","verse":"","text":"may yokk kàttanam."},{"style":"q1","verse":"","text":""},{"style":"v","verse":"26","text":"Géej, ma teg ci loxoom,"},{"style":"q1","verse":"","text":"dex, ma ne ca tegg ndijooram."},{"style":"q1","verse":"","text":""},{"style":"v","verse":"27","text":"Moo ma naa: “Yaay sama baay,"},{"style":"q1","verse":"","text":"di sama Yàlla, di sama wéeru-mucc.”"},{"style":"q1","verse":"","text":""},{"style":"v","verse":"28","text":"Te it maa koy def samab taaw,"},{"style":"q1","verse":"","text":"tiimale ko buuri àddina,"},{"style":"q1","verse":"","text":""},{"style":"v","verse":"29","text":"sàmmal ko sama ngor ba fàww,"},{"style":"q1","verse":"","text":"feddalil ko sama kóllëre."},{"style":"q1","verse":"","text":""},{"style":"v","verse":"30","text":"Damay saxal askanam ba fàww,"},{"style":"q1","verse":"","text":"yàggal ab jalam ni asamaan."},{"style":"q1","verse":"","text":""},{"style":"v","verse":"31","text":"Bu ay sëtam wàccee sama yoon,"},{"style":"q1","verse":"","text":"baña doxe samay ndigal,"},{"style":"q1","verse":"","text":""},{"style":"v","verse":"32","text":"mbaa ñu xëtt sama dogali yoon,"},{"style":"q1","verse":"","text":"baña sàmmonteek samay santaane,"},{"style":"q1","verse":"","text":""},{"style":"v","verse":"33","text":"ma bantale leen seenug moy,"},{"style":"q1","verse":"","text":"dumaa leen seen ñaawtéef."},{"style":"q1","verse":"","text":""},{"style":"v","verse":"34","text":"Waaye duma ko daggal sama ngor,"},{"style":"q1","verse":"","text":"te duma ko ñàkke worma."},{"style":"q1","verse":"","text":""},{"style":"v","verse":"35","text":"Déet, duma masa fecci sama kóllëre,"},{"style":"q1","verse":"","text":"te duma toxal sama kàddu."},{"style":"q1","verse":"","text":""},{"style":"v","verse":"36","text":"Benn yoon laa ko giñ ci sama sellaay,"},{"style":"q1","verse":"","text":"duma fen Daawuda:"},{"style":"q1","verse":"","text":""},{"style":"v","verse":"37","text":"askanam, dàkk;"},{"style":"q1","verse":"","text":"ab jalam fi sama kanam ni jant bi,"},{"style":"q1","verse":"","text":""},{"style":"v","verse":"38","text":"ak weer wi sax ba fàww,"},{"style":"q1","verse":"","text":"dib seede bu wér ca niir ya.» \\qs Selaw.\\qs*"},{"style":"b","verse":"","text":""},{"style":"q1","verse":"","text":""},{"style":"v","verse":"39","text":"Ndaxam yaw Yàlla, jéppi nga ki nga fal,"},{"style":"q1","verse":"","text":"mere ko, wacc ko."},{"style":"q1","verse":"","text":""},{"style":"v","verse":"40","text":"Fecci nga sa kóllëreek sab jaam,"},{"style":"q1","verse":"","text":"foq nguuram, detteel ko."},{"style":"q1","verse":"","text":""},{"style":"v","verse":"41","text":"Bëtt nga ñagam yépp,"},{"style":"q1","verse":"","text":"saam ay tataam,"},{"style":"q1","verse":"","text":""},{"style":"v","verse":"42","text":"ku fa jaare, jël ca alalam,"},{"style":"q1","verse":"","text":"mu doon mbalitu dëkkandoo yi."},{"style":"q1","verse":"","text":""},{"style":"v","verse":"43","text":"Yékkati ngay bañam,"},{"style":"q1","verse":"","text":"noonam yépp di ree."},{"style":"q1","verse":"","text":""},{"style":"v","verse":"44","text":"Waññi nga ñawkal saamaram,"},{"style":"q1","verse":"","text":"te taxawuloo ko cib xare."},{"style":"q1","verse":"","text":""},{"style":"v","verse":"45","text":"Xañ nga ko darajaam,"},{"style":"q1","verse":"","text":"rattax ngànguneem fa suuf."},{"style":"q1","verse":"","text":""},{"style":"v","verse":"46","text":"Dagg nga fani ngoneem,"},{"style":"q1","verse":"","text":"sang ko gàcce. \\qs Selaw.\\qs*"},{"style":"b","verse":"","text":""},{"style":"q1","verse":"","text":""},{"style":"v","verse":"47","text":"Éy Aji Sax ji, xanaa lii du jeex?"},{"style":"q1","verse":"","text":"Xanaa doo làqu fàww nii,"},{"style":"q1","verse":"","text":"sa mer di boy?"},{"style":"q1","verse":"","text":""},{"style":"v","verse":"48","text":"Bàyyi ma xel, samay fan yàggul."},{"style":"q1","verse":"","text":"Xanaa du neen a tax nga sàkk mboolem doom aadama?"},{"style":"q1","verse":"","text":""},{"style":"v","verse":"49","text":"Ana kuy dund te du dee?"},{"style":"q1","verse":"","text":"Ku mana rëcc tëraayu bàmmeel? \\qs Selaw.\\qs*"},{"style":"q1","verse":"","text":""},{"style":"v","verse":"50","text":"Boroom bi, ana sa ngor la nga daan jëfe"},{"style":"q1","verse":"","text":"te nga giñale woon ko Daawuda ci sa worma?"},{"style":"q1","verse":"","text":""},{"style":"v","verse":"51","text":"Boroom bi, bàyyil xel ci sa gàcceg jaam ñi,"},{"style":"q1","verse":"","text":"ak xeet yu bare yi ma yenu yépp."},{"style":"q1","verse":"","text":""},{"style":"v","verse":"52","text":"Aji Sax ji, say noon a ngi sewal"},{"style":"q1","verse":"","text":"buur bi nga fal, ne ko dann."},{"style":"b","verse":"","text":""},{"style":"q1","verse":"","text":""},{"style":"v","verse":"53","text":"Cant ñeel na Aji Sax ji ba fàww."},{"style":"q1","verse":"","text":"Amiin, amiin."}]