[{"style":"s1","verse":"","text":"Nu ñaanal Buur"},{"style":"d","verse":"","text":""},{"style":"v","verse":"1","text":"Ñeel Suleymaan."},{"style":"b","verse":"","text":""},{"style":"q1","verse":"","text":"Céy Yàlla, mayal Buur sa xelum àtte,"},{"style":"q1","verse":"","text":"mayal doomu Buur bii sa xelum njub,"},{"style":"q1","verse":"","text":""},{"style":"v","verse":"2","text":"muy àttee sa mbooloo njub,"},{"style":"q1","verse":"","text":"di àttee sa néew-ji-doole ñi yoon,"},{"style":"q1","verse":"","text":""},{"style":"v","verse":"3","text":"tooli tund yu mag yi indil mbooloo mi jàmm,"},{"style":"q1","verse":"","text":"tooli tund yu ndaw yi xéewale leen àtteb dëgg,"},{"style":"q1","verse":"","text":""},{"style":"v","verse":"4","text":"Buur di àtte néew-ji-dooley xeet wi,"},{"style":"q1","verse":"","text":"di wallu doomi néew-ji-doole"},{"style":"q1","verse":"","text":"tey dëggaate kiy nennoo."},{"style":"q1","verse":"","text":""},{"style":"v","verse":"5","text":"Yal nañu la wormaal feek jant biy am,"},{"style":"q1","verse":"","text":"feek weer wiy feq, sët ba sëtaat."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Yal na Buur di xéewalu réewam nib taw cig ruujeef,"},{"style":"q1","verse":"","text":"mbaa waame wuy suuxat suuf."},{"style":"q1","verse":"","text":""},{"style":"v","verse":"7","text":"Janti Buur aji jub day woomle,"},{"style":"q1","verse":"","text":"te ba keroog weer wiy fey, jàmm di law,"},{"style":"q1","verse":"","text":""},{"style":"v","verse":"8","text":"mu yilif géej ba géej"},{"style":"q1","verse":"","text":"ak dexu Efraat ba ca cati àddina."},{"style":"q1","verse":"","text":""},{"style":"v","verse":"9","text":"Waa màndiŋ mi di ko sukkal,"},{"style":"q1","verse":"","text":"ay noonam mëq suuf,"},{"style":"q1","verse":"","text":""},{"style":"v","verse":"10","text":"buuri Tarsis ak dun ya"},{"style":"q1","verse":"","text":"di ko indil ay galag;"},{"style":"q1","verse":"","text":"buuri Seba ak Saba"},{"style":"q1","verse":"","text":"di ko yótsi yóbbal,"},{"style":"q1","verse":"","text":""},{"style":"v","verse":"11","text":"buuroo buur di ko sujjóotal,"},{"style":"q1","verse":"","text":"xeetoo xeet di ko surgawu."},{"style":"q1","verse":"","text":""},{"style":"v","verse":"12","text":"Mooy xettaliji aji tumurànke bu woote wall"},{"style":"q1","verse":"","text":"ak aji néewle ju sësul fenn."},{"style":"q1","verse":"","text":""},{"style":"v","verse":"13","text":"Mooy yërëm ku néewleek ku tumurànke,"},{"style":"q1","verse":"","text":"di sàmm bakkanu aji tumurànke,"},{"style":"q1","verse":"","text":""},{"style":"v","verse":"14","text":"boole leen \\w jot|jot:\\w* ci nootaangeek loraange,"},{"style":"q1","verse":"","text":"ngir fonk seen bakkan."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Yal na Buur gudd fan,"},{"style":"q1","verse":"","text":"yal nañu ko may wurusu Seba."},{"style":"q1","verse":"","text":"Nañu koy ñaanal saa su ne,"},{"style":"q1","verse":"","text":"di ko saxoo, mu barkeel."},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Yal na pepp ne gàññ ci réew mi,"},{"style":"q1","verse":"","text":"yal na gub yay jaayu ca tund ya ni gottub Libaŋ;"},{"style":"q1","verse":"","text":"dëkk yu mag yi sëqi nit ba law,"},{"style":"q1","verse":"","text":""},{"style":"v","verse":"17","text":"yal na turam sax,"},{"style":"q1","verse":"","text":"ba law fu jant tiim,"},{"style":"q1","verse":"","text":"yal na xeet yépp barkeele ci moom,"},{"style":"q1","verse":"","text":"te di ko ndokkale."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Cant ñeel na Yàlla Aji Sax ji,"},{"style":"q1","verse":"","text":"Yàllay Israayil, mi wéetooy jalooreem."},{"style":"q1","verse":"","text":""},{"style":"v","verse":"19","text":"Cant ñeel na màggaayam, ba fàww,"},{"style":"q1","verse":"","text":"yal na màggaayam dajal suuf sépp!"},{"style":"q1","verse":"","text":"Amiin, Amiin!"},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Ñaani Daawuda doomu Yese jeexe fii."}]