[{"style":"s1","text":"Jëkke jàq, mujje sant"},{"style":"d","text":""},{"style":"v","text":"Mu jëm ci njiital woykat yi, dib taalifu cant, ñeel Daawuda, dëppook galan bi ñu dippee Kéwélu fajar."},{"style":"b","text":""},{"style":"q1","text":""},{"style":"v","text":"Sama Yàlla, sama Yàlla, lu tax nga wacc ma?"},{"style":"q1","text":"Ma binni, binneeti, wall sore."},{"style":"q1","text":""},{"style":"v","text":"Éy sama Yàlla, ma woote bëccëg, wuyuwoo;"},{"style":"q1","text":"woote guddi, noppaloo ma."},{"style":"q1","text":""},{"style":"v","text":"Yaw de, yaay ku \\w sell|sell:\\w*, tooge sab jal,"},{"style":"q1","text":"Israayil di la kañ."},{"style":"q1","text":""},{"style":"v","text":"Yaw la sunuy maam wóolu woon,"},{"style":"q1","text":"wóolu la, nga xettali leen."},{"style":"q1","text":""},{"style":"v","text":"Yaw lañu daa woo wall, mucc;"},{"style":"q1","text":"yaw lañu wóolu woon te rusuñu."},{"style":"q1","text":""},{"style":"v","text":"Man nag aw sax rekk laa, matuma nit."},{"style":"q1","text":"Doom aadama sewal ma, aw xeet tuutal ma."},{"style":"q1","text":""},{"style":"v","text":"Ku ma gis ñaawal ma,"},{"style":"q1","text":"biiñ ma, xeelu ma, naa:"},{"style":"q1","text":""},{"style":"v","text":"«Na wéeru ci Aji Sax ji, mu xettali ko;"},{"style":"q1","text":"su ko soppee, na ko wallu.»"},{"style":"q1","text":""},{"style":"v","text":"Yaw de yaa ma roccee sama biiru ndey,"},{"style":"q1","text":"naxe ma sama weenu yaay."},{"style":"q1","text":""},{"style":"v","text":"Yaw laa dénkoo ba may juddu,"},{"style":"q1","text":"ba ma juddu ci sama ndey, ngay sama Yàlla."},{"style":"q1","text":""},{"style":"v","text":"Bul ma sore,"},{"style":"q1","text":"musiba teew na, wall amul!"},{"style":"q1","text":""},{"style":"v","text":"Noon yaa ngi ma gaw ni coggalu yëkk,"},{"style":"q1","text":"dar ma ni ponkali yëkk ya fa Basan."},{"style":"q1","text":""},{"style":"v","text":"Ñu ŋa ma, ŋàpp,"},{"style":"q1","text":"ni gaynde guy yëmmooka fàdde."},{"style":"q1","text":""},{"style":"v","text":"Doole ŋiis,"},{"style":"q1","text":"yax yoqi,"},{"style":"q1","text":"fit ne soyox, seey."},{"style":"q1","text":""},{"style":"v","text":"Làmmiñ taqoo denqleñ,"},{"style":"q1","text":"doole jeex, ma wow koŋŋ,"},{"style":"q1","text":"nga tëral ma buntu bàmmeel."},{"style":"q1","text":""},{"style":"v","text":"Ay xaj a ma wër,"},{"style":"q1","text":"di gàngooru saay-saay, dar ma kepp,"},{"style":"q1","text":"bëtt samay loxook samay tànk."},{"style":"q1","text":""},{"style":"v","text":"Maa ngii, mana waññ sama yax yépp,"},{"style":"q1","text":"ñoom ñuy xoole, di ma seetaan,"},{"style":"q1","text":""},{"style":"v","text":"séddoo samay yére,"},{"style":"q1","text":"tegoo bant sama mbubb."},{"style":"q1","text":""},{"style":"v","text":"Waaye yaw, Aji Sax ji, bul sore;"},{"style":"q1","text":"yaa may dooleel, gaawe ma."},{"style":"q1","text":""},{"style":"v","text":"Xettalil sama bakkan ci saamar,"},{"style":"q1","text":"ba sama benn bakkan bii mucc ci selli xaj!"},{"style":"q1","text":""},{"style":"v","text":"Musal ma ci pàddum gaynde ak ndañum nagu àll."},{"style":"b","text":""},{"style":"q1","text":"Yaa ma wallu woon!"},{"style":"q1","text":""},{"style":"v","text":"Maay siiwali saw tur ci samay bokk,"},{"style":"q1","text":"maa lay kañ fi digg mbooloo mi."},{"style":"q1","text":""},{"style":"v","text":"Yeen ñi ragal Aji Sax ji, santleen ko."},{"style":"q1","text":"Yeen askanu \\w Yanqóoba|Yanqóoba:\\w* wépp, màggalleen ko."},{"style":"q1","text":"Yeen \\w bànni Israayil|bànni Israayil:\\w* gépp, wormaalleen ko."},{"style":"q1","text":""},{"style":"v","text":"Moom de sàgganewul mbaa xeebul boroom tiis,"},{"style":"q1","text":"làqu ko kanamam,"},{"style":"q1","text":"ba mu wootee, wuyu na ko."},{"style":"q1","text":""},{"style":"v","text":"Yaw laay sante ndaje mu mag,"},{"style":"q1","text":"sottalal la samay dige\\f + \\fr 22.26 \\fk sottalal la samay dige: \\ft dige yooyu ay saraxi cant la yu ñuy bokk lekk. Ki koy joxe mooy ñaanal ñi mu ci woo jàmm ak wér ak barke.\\f*, ñi la ragal seede."},{"style":"q1","text":""},{"style":"v","text":"Ku woyof a cay lekk ba doyal,"},{"style":"q1","text":"kuy wut Aji Sax ji, sant ko."},{"style":"q1","text":"«Guddleen a gudd fan!»"},{"style":"b","text":""},{"style":"q1","text":""},{"style":"v","text":"Àddina wërngal këpp ay fàttaliku,"},{"style":"q1","text":"walbatiku ci Aji Sax ji."},{"style":"q1","text":"Làngi xeet yépp sukkalsi ko."},{"style":"q1","text":""},{"style":"v","text":"Aji Sax jeey boroom nguur,"},{"style":"q1","text":"moo yilif xeet yi."},{"style":"q1","text":""},{"style":"v","text":"Boroom barke xéewlu, sujjóotal ko,"},{"style":"q1","text":"ku jëm pax it, te bakkanam di lang,"},{"style":"q1","text":"di ko sukkal."},{"style":"q1","text":""},{"style":"v","text":"Askan wu dikkagul dina jaamu Boroom bi,"},{"style":"q1","text":"ñiy ñëw te juddooguñu dees na leen wax ay mbiram."},{"style":"q1","text":""},{"style":"v","text":"Ñu dikk, biral njubteem,"},{"style":"q1","text":"jottali xeet wu sosoogul jalooreem."}]