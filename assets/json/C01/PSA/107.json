[{"style":"s1","text":"Aji Sax jeey xettalee"},{"style":"q1","text":""},{"style":"v","text":"Santleen Aji Sax ji, kee baax,"},{"style":"q1","text":"kee saxoo ngoram!"},{"style":"q1","text":""},{"style":"v","text":"Waxleen lii, yeen ñi Aji Sax ji \\w jot|jot:\\w*,"},{"style":"q1","text":"jote leen ci loxol bañ,"},{"style":"q1","text":""},{"style":"v","text":"dajalee leen fa réew ya,"},{"style":"q1","text":"jële leen penkook sowu,"},{"style":"q1","text":"ak bëj-gànnaar ak wetu géej."},{"style":"b","text":""},{"style":"q1","text":""},{"style":"v","text":"Ñee ngi taxawaaloo màndiŋ mu wéet,"},{"style":"q1","text":"gisuñu dëkkuwaay,"},{"style":"q1","text":""},{"style":"v","text":"boole xiif ak mar,"},{"style":"q1","text":"ba bakkan di tàggoo."},{"style":"q1","text":""},{"style":"v","text":"Ñu jàq, woo Aji Sax ji wall,"},{"style":"q1","text":"mu xettali leen ci seen njàqare,"},{"style":"q1","text":""},{"style":"v","text":"jaarale leen ci yoon wu jub,"},{"style":"q1","text":"ngir ñu àgg cib dëkk."},{"style":"q1","text":""},{"style":"v","text":"Nañu sante Aji Sax ji ngoram"},{"style":"q1","text":"ak kéemaanam yi ñeel doom aadama yi."},{"style":"q1","text":""},{"style":"v","text":"Mooy màndal put gu wow,"},{"style":"q1","text":"di feesal ngëneel biir bu wéet."},{"style":"b","text":""},{"style":"q1","text":""},{"style":"v","text":"Ñee ngi dëkke lëndëm gu tar,"},{"style":"q1","text":"ñu yeewe leen jéngi weñ yu tar."},{"style":"q1","text":""},{"style":"v","text":"Ñoo gàntal waxi Yàlla,"},{"style":"q1","text":"néewal ndigalal Aji Kawe ji."},{"style":"q1","text":""},{"style":"v","text":"Mu teg leen naqar, ba toroxal leen,"},{"style":"q1","text":"ñu ne nërëm te kenn walluwu leen."},{"style":"q1","text":""},{"style":"v","text":"Ñu jàq, woo Aji Sax ji wall,"},{"style":"q1","text":"mu wallu leen ci seen njàqare,"},{"style":"q1","text":""},{"style":"v","text":"xar seeni jéng ñaar,"},{"style":"q1","text":"génnee leen lëndëm gu tar."},{"style":"q1","text":""},{"style":"v","text":"Nañu sante Aji Sax ji ngoram"},{"style":"q1","text":"ak kéemaanam yi ñeel doom aadama yi."},{"style":"q1","text":""},{"style":"v","text":"Moo rajaxe bunti xànjar,"},{"style":"q1","text":"damm galani weñ."},{"style":"b","text":""},{"style":"q1","text":""},{"style":"v","text":"Ñu dofe ñalee ngi topp yoonu moy,"},{"style":"q1","text":"loroo seeni ñaawtéef,"},{"style":"q1","text":""},{"style":"v","text":"bàyyi luy ñam di daw seen yaram,"},{"style":"q1","text":"ñu jege bunti dee."},{"style":"q1","text":""},{"style":"v","text":"Ñu jàq, woo Aji Sax ji wall,"},{"style":"q1","text":"mu wallu leen ci seen njàqare."},{"style":"q1","text":""},{"style":"v","text":"Daa yónnee kàddoom, wéral leen,"},{"style":"q1","text":"këfe leen cim yeer."},{"style":"q1","text":""},{"style":"v","text":"Nañu sante Aji Sax ji ngoram"},{"style":"q1","text":"ak kéemaanam yi ñeel doom aadama yi."},{"style":"q1","text":""},{"style":"v","text":"Nañ ko sarxal \\w saraxi cant|Sarax yi:\\w*"},{"style":"q1","text":"tey sarxolle, siiwale koy jalooreem."},{"style":"b","text":""},{"style":"q1","text":""},{"style":"v","text":"Ña ca des a ngi war gaal, dugg géej,"},{"style":"q1","text":"di liggéeye mbeex mu ne xéew."},{"style":"q1","text":""},{"style":"v","text":"Ñooñoo seede jaloorey Aji Sax ji,"},{"style":"q1","text":"ak kéemaanam ya fa xóote ya."},{"style":"q1","text":""},{"style":"v","text":"Day àddu, sant ngëlén,"},{"style":"q1","text":"mu yékkati gannax yi."},{"style":"q1","text":""},{"style":"v","text":"Gannax ya fettax ba ca kaw-a-kaw,"},{"style":"q1","text":"xàwweekoo fa, tàbbi xóote ya."},{"style":"q1","text":"Ñu jàq ba fit ne soyox,"},{"style":"q1","text":""},{"style":"v","text":"di jang, di kayaŋ-kayaŋi niy màndikat,"},{"style":"q1","text":"pexe jeex."},{"style":"q1","text":""},{"style":"v","text":"Ñu jàq, woo Aji Sax ji wall,"},{"style":"q1","text":"mu génne leen ci seen njàqare,"},{"style":"q1","text":""},{"style":"v","text":"dalal ngëlén la,"},{"style":"q1","text":"gannax ya selaw,"},{"style":"q1","text":""},{"style":"v","text":"ne tekk, ñu bég,"},{"style":"q1","text":"mu gindi leen ba fa ñu bëgga teer."},{"style":"q1","text":""},{"style":"v","text":"Nañu sante Aji Sax ji ngoram"},{"style":"q1","text":"ak kéemaanam yi ñeel doom aadama yi."},{"style":"q1","text":""},{"style":"v","text":"Nañu ko kañe ndajem mbooloo mi,"},{"style":"q1","text":"di ko màggale péncum mag ñi."},{"style":"b","text":""},{"style":"q1","text":""},{"style":"v","text":"Mooy soppi wali ndox màndiŋ,"},{"style":"q1","text":"soppi bëti ndox suuf su ne sereŋ,"},{"style":"q1","text":""},{"style":"v","text":"suuf su nangu doon jooru xorom"},{"style":"q1","text":"ndax mbonug ña ko dëkke."},{"style":"q1","text":""},{"style":"v","text":"Mooy soppi màndiŋ it, ndox ya taa,"},{"style":"q1","text":"soppi suuf su ne sereŋ bëti ndox;"},{"style":"q1","text":""},{"style":"v","text":"dëël fa ñu xiif,"},{"style":"q1","text":"ñu sanc fab dëkk, dëkke,"},{"style":"q1","text":""},{"style":"v","text":"ji ay tool, jëmbat ay reseñ,"},{"style":"q1","text":"mu meññ, ñoral,"},{"style":"q1","text":""},{"style":"v","text":"Aji Sax ji barkeel, ñu giir a giir,"},{"style":"q1","text":"te wàññiwul seenug jur."},{"style":"q1","text":""},{"style":"v","text":"Bu ñu wàññikoo, ba néew doole"},{"style":"q1","text":"ndax nooteel ak coonooku tiis,"},{"style":"q1","text":""},{"style":"v","text":"Aji Sax ji sib seen njiit yi leen noot,"},{"style":"q1","text":"wërloo leen àll bu amul yoon."},{"style":"q1","text":""},{"style":"v","text":"Waaye mooy teggil néew-ji-doole coonoom,"},{"style":"q1","text":"ful njabootam nig jur,"},{"style":"q1","text":""},{"style":"v","text":"aji jub ñi gis ko, bég;"},{"style":"q1","text":"mboolem ku bon wedam."},{"style":"q1","text":""},{"style":"v","text":"Ku xelu ku ne, na ràññee lii"},{"style":"q1","text":"te seede li Aji Sax ji jëfe ngoram."}]