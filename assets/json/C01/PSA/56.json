[{"style":"s1","text":"Yàlla laa wóolu, ragaluma nit"},{"style":"d","text":""},{"style":"v","text":"Mu jëm ci njiital woykat yi, dëppook galan bi ñu dippee Pitax mu luu, dëkk fu sore; diy ñaan, ñeel Daawuda, ba ko Filisteen ña jàppee ca Gaat\\f + \\fr 56.1 \\ft Seetal ci \\bk 1.Samiyel\\bk* 21.11-16.\\f*."},{"style":"b","text":""},{"style":"q1","text":""},{"style":"v","text":"Éy Yàlla, baaxe ma,"},{"style":"q1","text":"nit a ngi may lakkal,"},{"style":"q1","text":"ab xeexkat a ma yendoo sonal."},{"style":"q1","text":""},{"style":"v","text":"Noon yee ma yendoo lakkal,"},{"style":"q1","text":"bare lool di xareek man."},{"style":"q1","text":"Ku màgg ki,"},{"style":"q1","text":""},{"style":"v","text":"bés bu ma tiitee,"},{"style":"q1","text":"yaw laay wóolu."},{"style":"q1","text":""},{"style":"v","text":"Yàlla laay màggal kàddoom,"},{"style":"q1","text":"Yàlla laa wóolu, ragaluma."},{"style":"q1","text":"Lu ma nit manal?"},{"style":"b","text":""},{"style":"q1","text":""},{"style":"v","text":"Bésoo bés ñu ngi jalgati samay wax,"},{"style":"q1","text":"seen mépp mébét di sama loraange."},{"style":"q1","text":""},{"style":"v","text":"Ñu ngi mànkoo, di ma yeeru,"},{"style":"q1","text":"topp samay tànk,"},{"style":"q1","text":"di wut sama bakkan."},{"style":"b","text":""},{"style":"q1","text":""},{"style":"v","text":"Éy gii ñaawtéef! Ñii nu ñu mana mucce?"},{"style":"q1","text":"Éy Yàlla, yal na leen sa mer dal!"},{"style":"b","text":""},{"style":"q1","text":""},{"style":"v","text":"Tumurànke naa, nga gis."},{"style":"q1","text":"Duyal samay rongooñ ci sa mbuus."},{"style":"q1","text":"Du lim nga lépp?"},{"style":"q1","text":""},{"style":"v","text":"Bés bu ma wootee wall,"},{"style":"q1","text":"dees na waññi noon yi,"},{"style":"q1","text":"ma xam ne Yàllaa ànd ak man."},{"style":"q1","text":""},{"style":"v","text":"Yàlla laay màggal kàddoom,"},{"style":"q1","text":"Aji Sax ji laay màggal kàddoom,"},{"style":"q1","text":""},{"style":"v","text":"Yàlla laa wóolu, ragaluma."},{"style":"q1","text":"Ana lu ma nit manal?"},{"style":"b","text":""},{"style":"q1","text":""},{"style":"v","text":"Éy Yàlla, maa tegoo la ma la giñal,"},{"style":"q1","text":"maa lay defal \\w saraxi cant|Sarax yi:\\w*."},{"style":"q1","text":""},{"style":"v","text":"Yaa ma rawale, ba deewuma,"},{"style":"q1","text":"te duma tërëf."},{"style":"q1","text":"Damay daagu fi kanam Yàlla,"},{"style":"q1","text":"ci biir leeru àddina."}]