[{"style":"s1","text":"Aji Sax ji xol lay gërëm"},{"style":"d","text":""},{"style":"v","text":"Dib taalifu cant, ñeel Asaf."},{"style":"b","text":""},{"style":"q1","text":"Yàlla, Aji Sax ji Yàlla àddu na,"},{"style":"q1","text":"di woo àddina, penku ba sowu."},{"style":"q1","text":""},{"style":"v","text":"Ca \\w Siyoŋ|Siyoŋ:\\w*, dëkk ba ca taar ba"},{"style":"q1","text":"la Yàlla feeñe ni leer gu jolli."},{"style":"q1","text":""},{"style":"v","text":"Sunu Yàllaa ngi ñëw te du ne cell,"},{"style":"q1","text":"sawaraa ko jiitu, di xoyome,"},{"style":"q1","text":"ngëlén lu mag wër ko."},{"style":"q1","text":""},{"style":"v","text":"Ma ngay woo seede asamaan ak suuf,"},{"style":"q1","text":"ngir àtte ñoñam."},{"style":"q1","text":""},{"style":"v","text":"Mu ne: «Dajaleel ma sama wóllëre"},{"style":"q2","text":"yiy sarxal, di ko fasee sama \\w kóllëreek|kóllëre g-:\\w* ñoom.»"},{"style":"q1","text":""},{"style":"v","text":"Asamaan a ngi biral àtteb Yàlla,"},{"style":"q1","text":"ndaxte mooy Kiy àtte. \\qs \\+w Selaw|selaw:\\+w*.\\qs*"},{"style":"b","text":""},{"style":"q1","text":""},{"style":"v","text":"«Yeen sama ñoñ, dégluleen, ma wax leen;"},{"style":"q1","text":"yeen waa Israayil, ma sikk leen."},{"style":"q1","text":"Maa di Yàlla, seen Yàlla."},{"style":"q1","text":""},{"style":"v","text":"Du seeni sarax laa leen di sikke,"},{"style":"q1","text":"mbaa seen \\w saraxi rendi-dóomal|Sarax yi:\\w* yi sax fi sama kanam."},{"style":"q1","text":""},{"style":"v","text":"Soxlawuma yëkku yar ak sikketu gétt."},{"style":"q1","text":""},{"style":"v","text":"Maay boroom raboo rabu àll,"},{"style":"q1","text":"ak junniy nag yuy fore tund ya."},{"style":"q1","text":""},{"style":"v","text":"Xam naa njanaawi tund yi,"},{"style":"q1","text":"luy ag jur ci tool yi maa ko moom."},{"style":"q1","text":""},{"style":"v","text":"Su ma xiifoon, duma leen ko wax,"},{"style":"q1","text":"maa moom àddinaak li ci biiram."},{"style":"q1","text":""},{"style":"v","text":"Ndax damay lekk yàppu nag"},{"style":"q1","text":"aka naan deretu sikket?"},{"style":"q1","text":""},{"style":"v","text":"Deel jaajëfal Yàlla, sarxale ko,"},{"style":"q1","text":"di fey Aji Kawe ji loo dige,"},{"style":"q1","text":""},{"style":"v","text":"di ma woo bésub njàqare,"},{"style":"q1","text":"ma wallu la, nga màggal ma.»"},{"style":"b","text":""},{"style":"q1","text":""},{"style":"v","text":"Ñu bon ñi, Yàlla ne leen:"},{"style":"q1","text":"«Lu ngeen di tari sama dogali yoon,"},{"style":"q1","text":"di waxe sama kóllëre?"},{"style":"q1","text":""},{"style":"v","text":"Yeena ngii, bañ sama yar,"},{"style":"q1","text":"xalab samay kàddu."},{"style":"q1","text":""},{"style":"v","text":"Fu ngeen gisub sàcc, neexook moom,"},{"style":"q1","text":"ab njaalookat, ngeen lëngool."},{"style":"q1","text":""},{"style":"v","text":"Dangeena afal seen gémmiñ ci mbon,"},{"style":"q1","text":"seen làmmiñ taqoo fen,"},{"style":"q1","text":""},{"style":"v","text":"ngeen di tooge seen mbokk,"},{"style":"q1","text":"di yàq deru doomu ndey."},{"style":"q1","text":""},{"style":"v","text":"Lii yeena ko def! Damay noppi,"},{"style":"q1","text":"ngeen defe ne damaa mel ni yeen?"},{"style":"q1","text":"Dama leen di sikk, tuumaal leen, ngeen gis!"},{"style":"b","text":""},{"style":"q1","text":""},{"style":"v","text":"«Yeen fàttekati Yàlla yi, déggleen lii,"},{"style":"q1","text":"bala maa xotat te kenn du wallu."},{"style":"q1","text":""},{"style":"v","text":"Ki may sarxale jaajëf moo ma teral;"},{"style":"q1","text":"ku topp yoon, ma won ko wallub Yàlla.»"}]