[{"style":"s1","text":"Yàlla, yërëm ma"},{"style":"d","text":""},{"style":"v","text":"Mu jëm ci njiitu woykat yi, dib taalifu cant, ñeel Daawuda."},{"style":"v","text":"Mooy ba ko Yonent Yàlla Natan seetsee, gannaaw ba Daawuda tëddee ndaw sa ñuy wax Batseba\\f + \\fr 51.2 \\ft Seetal ci \\bk 2.Samiyel\\bk* 11.1---12.25.\\f*."},{"style":"b","text":""},{"style":"q1","text":""},{"style":"v","text":"Éy Yàlla, ni nga goree, baaxe ma ni,"},{"style":"q1","text":"faral samag tooñ ngir sa yërmande ju yaa."},{"style":"q1","text":""},{"style":"v","text":"Fóotal maa fóotal sama ñaawtéef,"},{"style":"q1","text":"raxasal ma sama moy."},{"style":"q1","text":""},{"style":"v","text":"Xam naa ne maa tooñ,"},{"style":"q1","text":"sama moy a ngi janook man saa su ne."},{"style":"q1","text":""},{"style":"v","text":"Yaw laa moy, yaw doŋŋ."},{"style":"q1","text":"Li nga ñaawlu laa def."},{"style":"q1","text":"Kon boo waxee, am dëgg,"},{"style":"q1","text":"te soo àttee, yey."},{"style":"q1","text":""},{"style":"v","text":"Ñaawtéef daal laa judduwaale,"},{"style":"q1","text":"te sama ndey ëmbaale ma bàkkaar."},{"style":"q1","text":""},{"style":"v","text":"Dëgg daal nga namm, dëggu reenu xol,"},{"style":"q1","text":"kon déey ma fa xel mu rafet."},{"style":"q1","text":""},{"style":"v","text":"Wis ma ndox, ma \\w sell|sell:\\w*;"},{"style":"q1","text":"sang ma, ma set wecc."},{"style":"q1","text":""},{"style":"v","text":"Yal nanga ma dégtal mbég ak bànneex,"},{"style":"q1","text":"ma bégati, gannaaw ba nga ma dammatee."},{"style":"q1","text":""},{"style":"v","text":"Bul xool samay moy,"},{"style":"q1","text":"faral sama ñaawtéef yépp."},{"style":"q1","text":""},{"style":"v","text":"Éy Yàlla, sàkkal ma xol bu sell,"},{"style":"q1","text":"yeesalal ma pastéefu xol."},{"style":"q1","text":""},{"style":"v","text":"Bu ma xalab,"},{"style":"q1","text":"bu ma xañ sa noo gu sell."},{"style":"q1","text":""},{"style":"v","text":"May ma, ma bégeeti sag wall,"},{"style":"q1","text":"te dundale ma xol bu tàlli,"},{"style":"q1","text":""},{"style":"v","text":"ma xamal tooñkat sa yoon wi nga tëral,"},{"style":"q1","text":"ba moykat dellu ci yaw."},{"style":"b","text":""},{"style":"q1","text":""},{"style":"v","text":"Céy Yàlla, yaw Yàlla mi may musal,"},{"style":"q1","text":"baal ma deret ji ma tuur,"},{"style":"q1","text":"ma sarxolle sa njubte."},{"style":"q1","text":""},{"style":"v","text":"Boroom bi, may ma, ma wax,"},{"style":"q1","text":"ma delloo la njukkal."},{"style":"q1","text":""},{"style":"v","text":"Sàkkuwuloo sarax, nde kon ma indi;"},{"style":"q1","text":"te soppuloo \\w saraxu rendi-dóomal|Sarax yi:\\w*."},{"style":"q1","text":""},{"style":"v","text":"Saraxi Yàlla, xol bu tuub la,"},{"style":"q1","text":"yaw Yàlla, xol bu tuub ba mokk, doo gàntal boroom."},{"style":"b","text":""},{"style":"q1","text":""},{"style":"v","text":"Ngalla baaxeel \\w Siyoŋ|Siyoŋ:\\w*,"},{"style":"q1","text":"yal nanga tabax tatay Yerusalem."},{"style":"q1","text":""},{"style":"v","text":"Su boobaa nga nangu sarax yi war,"},{"style":"q1","text":"di saraxu rendi-dóomal."},{"style":"q1","text":"Su boobaa ñu rendi ay yëkk ca sa \\w sarxalukaay|sarxalukaay b-:\\w*."}]