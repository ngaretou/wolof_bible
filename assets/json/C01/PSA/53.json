[{"style":"s1","text":"Mbon maase na"},{"style":"d","text":""},{"style":"v","text":"Mu jëm ci njiital woykat yi, dëppook galan bu ñuy wax Maxalat, dib taalifu yeete bu ñeel Daawuda."},{"style":"b","text":""},{"style":"q1","text":""},{"style":"v","text":"Ab dof a nga naa ca xelam:"},{"style":"q1","text":"«Yàlla amul,»"},{"style":"q1","text":"Ñu ni mel ay def njekkar,"},{"style":"q1","text":"seeni jëf siblu,"},{"style":"q1","text":"kenn defu ci lu baax."},{"style":"b","text":""},{"style":"q1","text":""},{"style":"v","text":"Yàllaa tollu asamaan, jéer doom aadama,"},{"style":"q1","text":"di seet ku ci xelu, tey wut Yàlla."},{"style":"q1","text":""},{"style":"v","text":"Ñépp a dëddu,"},{"style":"q1","text":"bokk yàqu yaxeet."},{"style":"q1","text":"Kenn deful lu baax,"},{"style":"q1","text":"du kenn sax."},{"style":"b","text":""},{"style":"q1","text":""},{"style":"v","text":"Yàlla nee: «Xanaa ñiy def lu bon, xamuñu dara?"},{"style":"q1","text":"Ñuy lekk sama ñoñ niw ñam,"},{"style":"q1","text":"te wutuñu Yàlla.»"},{"style":"q1","text":""},{"style":"v","text":"Waaye ñooy tiit a tiit"},{"style":"q1","text":"fu tiitaange amul."},{"style":"q1","text":"Yàllaay tasaare néewi nit ñi la gaw."},{"style":"q1","text":"Yàllaa leen wacc, nga gàcceel leen."},{"style":"b","text":""},{"style":"q1","text":""},{"style":"v","text":"Ana kuy tollu \\w Siyoŋ|Siyoŋ:\\w*, xettali Israayil?"},{"style":"q1","text":"Éy, bés bu Yàlla tijjee wërsëgu ñoñam,"},{"style":"q1","text":"ndaw mbégte ci giirug \\w Yanqóoba|Yanqóoba:\\w*!"},{"style":"q1","text":"Ndaw bànneex laa ne, ci Israayil gii!"}]