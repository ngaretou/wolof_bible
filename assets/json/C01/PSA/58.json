[{"style":"s1","verse":"","text":"Yàllaa mana mbugal"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, dëppook galan bi ñuy woowe Bul yàq, diy ñaan, ñeel Daawuda."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Yeen daal, su ngeen waxee, dëgg selaw."},{"style":"q1","verse":"","text":"Mbaa yeena ngi àtte nit ñi ci yoon?"},{"style":"q1","verse":"","text":""},{"style":"v","verse":"3","text":"Yeena ngi mébét njubadi,"},{"style":"q1","verse":"","text":"di lawal fitna ci réew mi."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"Ku bon day sosu rekk, dëng;"},{"style":"q1","verse":"","text":"juddu, teggi yoon, dib fen-kat."},{"style":"q1","verse":"","text":""},{"style":"v","verse":"5","text":"Day am daŋar ni ñàngóor,"},{"style":"q1","verse":"","text":"fatti noppam ni jaan ju tëx:"},{"style":"q1","verse":"","text":""},{"style":"v","verse":"6","text":"du dégg baatu jatkat,"},{"style":"q1","verse":"","text":"mbaa jati ñeengokat bu ñàng."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Yàlla, ngalla tojal seeni gëñ;"},{"style":"q1","verse":"","text":"Aji Sax ji, foqal seen selli gaynde yii."},{"style":"q1","verse":"","text":""},{"style":"v","verse":"8","text":"Yal nañu ne mes ni ndox muy wal,"},{"style":"q1","verse":"","text":"yal nañu diir seen fitt, mu damm,"},{"style":"q1","verse":"","text":""},{"style":"v","verse":"9","text":"yal nañu mel ni ngumbaan-tooye buy dox, di seey,"},{"style":"q1","verse":"","text":"mbaa lumb wu jigéen tuur, gisul jant."},{"style":"q1","verse":"","text":""},{"style":"v","verse":"10","text":"Balaa seen cin a yég tàngooru gajj,"},{"style":"q1","verse":"","text":"muy gu tooy, muy guy boy,"},{"style":"q1","verse":"","text":"yal na leen fekk sànku\\f + \\fr 58.10 \\ft Li ñu wax fii ci làkku ebrë am na werante.\\f*."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Aji jub day gis ñu feyul ko, mu bég,"},{"style":"q1","verse":"","text":"muy jàngoo deretu ku bon."},{"style":"q1","verse":"","text":""},{"style":"v","verse":"12","text":"Ku ne naan: «Ku jub jot sab yool moos!"},{"style":"q1","verse":"","text":"Te Yàllaa ngi fi moos, di àtte àddina!»"}]