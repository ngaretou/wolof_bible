[{"style":"s1","text":"Yal na Yàlla mbugal noon bi"},{"style":"d","text":""},{"style":"v","text":"Mu jëm ci njiital woykat yi, ñeel Daawuda, dib taalifu cant."},{"style":"b","text":""},{"style":"q1","text":"Éy Yàlla mi may sant, bul tanqamlu!"},{"style":"q1","text":""},{"style":"v","text":"Ku bon ak kuy fen a ma waxal,"},{"style":"q1","text":"sosal ma,"},{"style":"q1","text":""},{"style":"v","text":"tance ma kàdduy mbañeel,"},{"style":"q1","text":"song ma ci dara."},{"style":"q1","text":""},{"style":"v","text":"Ma ji nit cofeel, mu sosal ma;"},{"style":"q1","text":"te man ma di ko ñaanal."},{"style":"q1","text":""},{"style":"v","text":"Sama jëf ju baax, loraange lañu ma ko feye,"},{"style":"q1","text":"sama cofeel, ñu feye ma ko mbañeel."},{"style":"b","text":""},{"style":"q1","text":""},{"style":"v","text":"Yal nanga fal ku bon ci kaw kii,"},{"style":"q1","text":"ab soskat féete ko ndijoor."},{"style":"q1","text":""},{"style":"v","text":"Bu ñu koy àtte, yal nañu ko yey,"},{"style":"q1","text":"te yal na ñaanam walbatiku di bàkkaar."},{"style":"q1","text":""},{"style":"v","text":"Yal naw fanam gàtt,"},{"style":"q1","text":"keneen jagoo sasam."},{"style":"q1","text":""},{"style":"v","text":"Yal nay doomam diy jirim,"},{"style":"q1","text":"jabaram dib jëtun,"},{"style":"q1","text":""},{"style":"v","text":"ay doomam di tambaambaluy yalwaan,"},{"style":"q1","text":"dëddu seeni gent, dem tàllal ay yoxo."},{"style":"q1","text":""},{"style":"v","text":"Yal na ko kuy feyeeku futti,"},{"style":"q1","text":"ay doxandéem foqati ñaqam."},{"style":"q1","text":""},{"style":"v","text":"Yàlla bu ko kenn ji ngor,"},{"style":"q1","text":"yàlla bu kenn baaxe jirim yi ko wuutu."},{"style":"q1","text":""},{"style":"v","text":"Yal na askanam seey."},{"style":"q1","text":"Balaa geneen maas a wéy, yal na seenu tur fey."},{"style":"q1","text":""},{"style":"v","text":"Yal na Aji Sax ji bàyyi xel ñaawtéefi maamam."},{"style":"q1","text":"Yàlla bu bàkkaaru ndeyam faru."},{"style":"q1","text":""},{"style":"v","text":"Yal na seeni moy sax fi kanam Aji Sax ji."},{"style":"q1","text":"Yal na seen tur fare fi kaw suuf."},{"style":"q1","text":""},{"style":"v","text":"Moo séddul ngor,"},{"style":"q1","text":"di topp ku néewle te sonn,"},{"style":"q1","text":"seen xol jeex, mu bóom."},{"style":"q1","text":""},{"style":"v","text":"Moo soppoon di móoloo, yal na ko këppoo;"},{"style":"q1","text":"soppul ag ñaan it, yal na ko barke sore."},{"style":"q1","text":""},{"style":"v","text":"Móolook sol mbubb la yemale,"},{"style":"q1","text":"yal nañu duy ay móoloom ci yaramam nim ndox,"},{"style":"q1","text":"mu seeb ci biiri yaxam nig diw."},{"style":"q1","text":""},{"style":"v","text":"Yal nay móoloom di mbubbam,"},{"style":"q1","text":"te di laxasaay gu mu saxoo."},{"style":"b","text":""},{"style":"q1","text":""},{"style":"v","text":"Lii, yal na ko Aji Sax ji feye ñi may sosal,"},{"style":"q1","text":"di teg lu ñaaw ci sama der."},{"style":"q1","text":""},{"style":"v","text":"Waaye Boroom bi Aji Sax ji,"},{"style":"q1","text":"defal ma li sa tur laaj."},{"style":"q1","text":"Yaa baax, gore, xettali ma."},{"style":"q1","text":""},{"style":"v","text":"Damaa néewle te sonn,"},{"style":"q1","text":"sama xol dagg, ba jeex tàkk."},{"style":"q1","text":""},{"style":"v","text":"Maa ngi tàggoo ni keru ngoon,"},{"style":"q1","text":"ñu di ma fél ni soccet."},{"style":"q1","text":""},{"style":"v","text":"Samay óom a ngi nasax ndax ñàkka lekk,"},{"style":"q1","text":"desewuma lu moy yaxi neen."},{"style":"q1","text":""},{"style":"v","text":"Maa ngii, ñu di ma sewal,"},{"style":"q1","text":"ku ma gis, wëcc bopp."},{"style":"q1","text":""},{"style":"v","text":"Éy Aji Sax ji, sama Yàlla, dimbali ma,"},{"style":"q1","text":"walloo ma sa ngor,"},{"style":"q1","text":""},{"style":"v","text":"ba ñu xam ne lii sa loxoo,"},{"style":"q1","text":"xam ne yaw Aji Sax ji, yaa ko def."},{"style":"q1","text":""},{"style":"v","text":"Ñooy móolu, yaw nga barkeel;"},{"style":"q1","text":"ñoo ma jógal, ñooy torox,"},{"style":"q1","text":"man, ma bég, Sang bi!"},{"style":"q1","text":""},{"style":"v","text":"Yal na ñi may sosal sàngoo toroxte,"},{"style":"q1","text":"làmboo gàcce ni mbubb."},{"style":"q1","text":""},{"style":"v","text":"Ma àddu, sant a sant Aji Sax ji,"},{"style":"q1","text":"di ko màggale digg mbooloo mu yaa."},{"style":"q1","text":""},{"style":"v","text":"Mooy féete ndijoor néew-ji-doole,"},{"style":"q1","text":"musal ko ci ku koy teg àtteb dee."}]