[{"style":"s1","text":"Aji Sax jeey boroom ndam"},{"style":"d","text":""},{"style":"v","text":"Dib taalifu cant, ñeel Daawuda."},{"style":"b","text":""},{"style":"q1","text":"Yeen goney Yàlla yi, seedeelleen Aji Sax ji,"},{"style":"q1","text":"seedeelleen ko teraangaak doole,"},{"style":"q1","text":""},{"style":"v","text":"seedeelleen Aji Sax ji màggaayu turam."},{"style":"q1","text":"Sujjóotalleen Aji Sax ji gànjaroo \\w sellaay|sell:\\w*."},{"style":"b","text":""},{"style":"q1","text":""},{"style":"v","text":"Aji Sax jeey àddu ca kaw ndox ma,"},{"style":"q1","text":"Yàlla mu tedd maa dënu,"},{"style":"q1","text":"Aji Sax jeey tiim ndox mi ne màww."},{"style":"q1","text":""},{"style":"v","text":"Aji Sax jeey àddoo doole,"},{"style":"q1","text":"Aji Sax jeey àddoo daraja."},{"style":"q1","text":""},{"style":"v","text":"Aji Sax jeey àddu, falaxe garabi seedar,"},{"style":"q1","text":"Aji Sax jee rajaxe seedari Libaŋ."},{"style":"b","text":""},{"style":"q1","text":""},{"style":"v","text":"Réewum Libaŋ, mu curpiloo ni wëllu,"},{"style":"q1","text":"tundu Siryoŋ\\f + \\fr 29.6 \\fk tundu Siryoŋ \\ft mooy tundu Ermon ba tey.\\f* it, mbete yëkk wu ndaw."},{"style":"q1","text":""},{"style":"v","text":"Aji Sax jeey àddu,"},{"style":"q1","text":"fettaxal sawara, mu boy."},{"style":"q1","text":""},{"style":"v","text":"Aji Sax ji àddooti, yëngal màndiŋ,"},{"style":"q1","text":"Aji Sax jee yëngal màndiŋu Kades."},{"style":"q1","text":""},{"style":"v","text":"Aji Sax jeey àddu, kéwél matu,"},{"style":"q1","text":"garabi àll ruus,"},{"style":"q1","text":"biir këram di mennum riir,"},{"style":"q1","text":"naan: «Màggalleen ko!»"},{"style":"b","text":""},{"style":"q1","text":""},{"style":"v","text":"Aji Sax ji la mbënn ma fekk falu,"},{"style":"q1","text":"Aji Sax jee falu buur ba fàww."},{"style":"q1","text":""},{"style":"v","text":"Aji Sax jeey kàttanal ñoñam,"},{"style":"q1","text":"di barkeele jàmm ñoñam."}]