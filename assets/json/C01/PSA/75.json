[{"style":"s1","text":"Yàllaay àtte"},{"style":"d","text":""},{"style":"v","text":"Mu jëm ci njiital woykat yi, dëppook galan bi ñu dippee Bul yàq, di woyu cant, ñeel Asaf."},{"style":"b","text":""},{"style":"q1","text":""},{"style":"v","text":"Yàlla, nu sant la, santati la;"},{"style":"q1","text":"sa tur a ngii jege nu,"},{"style":"q1","text":"nuy siiwal say jaloore."},{"style":"b","text":""},{"style":"q1","text":""},{"style":"v","text":"Yàlla nee: «Maay takk ab àpp,"},{"style":"q1","text":"àtte ca njub."},{"style":"q1","text":""},{"style":"v","text":"Bu suuf di yëngu mook ñi ko dëkke ñépp,"},{"style":"q1","text":"maay kiy téye ay kenoom. \\qs \\+w Selaw|selaw:\\+w*.\\qs*"},{"style":"q1","text":""},{"style":"v","text":"Dama ne ku réy: “Bul réy-réylu,”"},{"style":"q1","text":"ne ku bon: “Bul bew,"},{"style":"q1","text":""},{"style":"v","text":"bul bew a bew,"},{"style":"q1","text":"bay waxe reewande.”»"},{"style":"b","text":""},{"style":"q1","text":""},{"style":"v","text":"Du penku, du sowu,"},{"style":"q1","text":"te du màndiŋ ma la daraja di jóge."},{"style":"q1","text":""},{"style":"v","text":"Yàllaay àtte:"},{"style":"q1","text":"kii mu detteel, kee mu kaweel."},{"style":"b","text":""},{"style":"q1","text":""},{"style":"v","text":"Merum Aji Sax ji dib kaas ci loxoom,"},{"style":"q1","text":"biiñu njafaan bu wex di ca fuur,"},{"style":"q1","text":"mu jol ko képp ku bon ci àddina,"},{"style":"q1","text":"mu naan ba naanaale ginjriit ga."},{"style":"q1","text":""},{"style":"v","text":"Man may biral jëfam ba fàww."},{"style":"q1","text":"Damay woy Yàllay \\w Yanqóoba|Yanqóoba:\\w*."},{"style":"q1","text":""},{"style":"v","text":"Mu ne: «Jépp dooley ku bon, ma neenal;"},{"style":"q1","text":"dooley ku jub yokku.»"}]