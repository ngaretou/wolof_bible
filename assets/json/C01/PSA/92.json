[{"style":"s1","text":"Nu woy bésub Noflaay"},{"style":"d","text":""},{"style":"v","text":"Di woyu cant ngir \\w bésub Noflaay|bésub Noflaay b-:\\w*."},{"style":"b","text":""},{"style":"q1","text":""},{"style":"v","text":"Céy ngëneel li ci sant Aji Sax ji,"},{"style":"q1","text":"di la woy, yaw Aji Kawe ji,"},{"style":"q1","text":""},{"style":"v","text":"xëye tudd sa ngor,"},{"style":"q1","text":"gonloo xamle sa kóllëre,"},{"style":"q1","text":""},{"style":"v","text":"xalamu fukki buum ànd ak moroom ma,"},{"style":"q1","text":"xeetu kooraa jibandoo."},{"style":"q1","text":""},{"style":"v","text":"Aji Sax ji, yaa ma bégale say jaloore,"},{"style":"q1","text":"may sarxolle ci say manoore."},{"style":"q1","text":""},{"style":"v","text":"Aji Sax ji, yaa réyi jëf;"},{"style":"q1","text":"xóoti pexe."},{"style":"q1","text":""},{"style":"v","text":"Ku ñàkk xel réere ko,"},{"style":"q1","text":"ku dofe umple ko."},{"style":"q1","text":""},{"style":"v","text":"Bu ku bon sëqlee nim ñax,"},{"style":"q1","text":"képp kuy def lu bon di yokkule,"},{"style":"q1","text":"dañoo nara sànku ba fàww rekk."},{"style":"b","text":""},{"style":"q1","text":""},{"style":"v","text":"Waaye yaw ma fa kaw,"},{"style":"q1","text":"yaay Aji Sax ji ba fàww."},{"style":"b","text":""},{"style":"q1","text":""},{"style":"v","text":"Aji Sax ji, sa noon yi kay, ndeke yoo;"},{"style":"q1","text":"ndeke yoo sa noon yi, sànku rekk;"},{"style":"q1","text":"defkati mbon ñépp, fëlxoo rekk."},{"style":"q1","text":""},{"style":"v","text":"May nga ma dooley nagu àll,"},{"style":"q1","text":"ma diwoo diw gu bees."},{"style":"q1","text":""},{"style":"v","text":"Maa gis jéllu noon yi,"},{"style":"q1","text":"dégg yuuxi ñu bon ñi may tëru."},{"style":"q1","text":""},{"style":"v","text":"Ku jub day naat nig tàndarma,"},{"style":"q1","text":"màgg ni garabu seedaru Libaŋ"},{"style":"q1","text":""},{"style":"v","text":"gu ñu jëmbat ci biir kër Aji Sax ji,"},{"style":"q1","text":"muy naate ci sunu biir ëttu Yàlla;"},{"style":"q1","text":""},{"style":"v","text":"bu màggatee sax di meññ,"},{"style":"q1","text":"tooy xepp, sëq lipp,"},{"style":"q1","text":""},{"style":"v","text":"di biral njubteg Aji Sax ji,"},{"style":"q1","text":"sama cëslaay ji dencul njubadi."}]