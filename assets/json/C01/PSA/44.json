[{"style":"s1","text":"Xeet waa ngi jooy"},{"style":"d","text":""},{"style":"v","text":"Mu jëm ci njiital woykat yi, dib taalifu yeete bu ñeel askanu Kore wu góor."},{"style":"b","text":""},{"style":"q1","text":""},{"style":"v","text":"Éy Yàlla, noo déggal sunu bopp,"},{"style":"q1","text":"sunuy maam a nu wax"},{"style":"q1","text":"jëf ja nga jëf ca seeni jant,"},{"style":"q1","text":"bu yàgga yàgg."},{"style":"q1","text":""},{"style":"v","text":"Yaw ci sa bopp yaa dàq xeet yi,"},{"style":"q1","text":"jëmbat fa maam ya;"},{"style":"q1","text":"yaa mbugal xeet yi,"},{"style":"q1","text":"ñoom, nga yiwi leen."},{"style":"q1","text":""},{"style":"v","text":"Du seen saamar lañu nangoo réew mi moos,"},{"style":"q1","text":"seen dooley bopp it mayu leen ndam."},{"style":"q1","text":"Yaa ko defe kàttan ak doole,"},{"style":"q1","text":"geesoo leen sa leeru kanam,"},{"style":"q1","text":"ngir sa cofeel ci ñoom."},{"style":"b","text":""},{"style":"q1","text":""},{"style":"v","text":"Yaay kiy sama buur, di sama Yàlla,"},{"style":"q1","text":"mayal askanu \\w Yanqóoba|Yanqóoba:\\w* ay ndam."},{"style":"q1","text":""},{"style":"v","text":"Yaw lanuy dàqe bañ yi,"},{"style":"q1","text":"sa tur lanuy dëggaatee ñi nu song."},{"style":"q1","text":""},{"style":"v","text":"Du fitt laa wóolu,"},{"style":"q1","text":"du saamar a may may ndam."},{"style":"q1","text":""},{"style":"v","text":"Yaa nuy musal ci bañ yi,"},{"style":"q1","text":"yaay gàcceel noon ñi."},{"style":"q1","text":""},{"style":"v","text":"Yàlla lanuy damoo bésoo bés,"},{"style":"q1","text":"di màggal turam ba fàww. \\qs \\+w Selaw|selaw:\\+w*.\\qs*"},{"style":"b","text":""},{"style":"q1","text":""},{"style":"v","text":"Waaye danga noo wacc,"},{"style":"q1","text":"toroxal nu,"},{"style":"q1","text":"ba àndulook sunu mboolooy xare."},{"style":"q1","text":""},{"style":"v","text":"Waññi nga nu, nu won noon yi gannaaw,"},{"style":"q1","text":"ñu bañ nu, ba futti nu."},{"style":"q1","text":""},{"style":"v","text":"Ni gàtt yu ñuy yàpp, ni nga nu joxee,"},{"style":"q1","text":"tasaare nu ci biir xeet yi."},{"style":"q1","text":""},{"style":"v","text":"Jaay nga sa mbooloo ci dara,"},{"style":"q1","text":"te jariñu la tus."},{"style":"q1","text":""},{"style":"v","text":"Tax nga sunuy dëkk di nu ree,"},{"style":"q1","text":"ñi nu séq di nu kókkaleeka ñaawal."},{"style":"q1","text":""},{"style":"v","text":"Tax nga xeet yi di nu léeboo,"},{"style":"q1","text":"jàmbur yaa ngi nuy wëcc bopp!"},{"style":"q1","text":""},{"style":"v","text":"Damaa dëkke gàcce,"},{"style":"q1","text":"sëlmoo kersa"},{"style":"q1","text":""},{"style":"v","text":"ndax kókkali yeek xastey nit"},{"style":"q1","text":"ñi ma bañ, di feyoonteek man."},{"style":"b","text":""},{"style":"q1","text":""},{"style":"v","text":"Lii lépp dal na nu,"},{"style":"q1","text":"te fàttewunu la, fecciwunu la \\w kóllëre|kóllëre g-:\\w*."},{"style":"q1","text":""},{"style":"v","text":"Dëdduwunu la,"},{"style":"q1","text":"waccunu saw yoon,"},{"style":"q1","text":""},{"style":"v","text":"teewul nga noot nu, wacce nu xaj ya,"},{"style":"q1","text":"këpp nu lëndëmu dee."},{"style":"q1","text":""},{"style":"v","text":"Su nu la fàtte woon yaw, sunu Yàlla,"},{"style":"q1","text":"ba tàllal tuuri doxandéem yi loxo,"},{"style":"q1","text":""},{"style":"v","text":"du la ump, yaw Yàlla,"},{"style":"q1","text":"mi xam kumpay xol."},{"style":"q1","text":""},{"style":"v","text":"Yaa tax ñu yendu noo bóom,"},{"style":"q1","text":"dees noo jàppe ni xar yu ñuy tër."},{"style":"b","text":""},{"style":"q1","text":""},{"style":"v","text":"Éy Aji Sax ji, jógal! Looy nelaw?"},{"style":"q1","text":"Yewwul, bu nu wacc ba fàww."},{"style":"q1","text":""},{"style":"v","text":"Loo nu làqe saw yiw,"},{"style":"q1","text":"di fàtte sunu njàqareek sunu coono?"},{"style":"q1","text":""},{"style":"v","text":"Nu ngi ne ñàyy ci pënd bi,"},{"style":"q1","text":"di watat koll fi suuf."},{"style":"q1","text":""},{"style":"v","text":"Wallusi nu, \\w jot|jot:\\w* nu ngir sa ngor."}]