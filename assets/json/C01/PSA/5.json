[{"style":"s1","verse":"","text":"Ma njëlu di ñaan"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, ànd aki toxoro, dib taalifu cant, ñeel Daawuda."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Éy Aji Sax ji, maa ngi àddu, déglu ma,"},{"style":"q1","verse":"","text":"maa ngi onk, teewlu ma."},{"style":"q1","verse":"","text":""},{"style":"v","verse":"3","text":"Sama Buur, sama Yàlla, déglul, ma ne wallóoy!"},{"style":"q1","verse":"","text":"Yaw laay ñaan."},{"style":"q1","verse":"","text":""},{"style":"v","verse":"4","text":"Aji Sax ji, ag suba, ngay dégg sama baat,"},{"style":"q1","verse":"","text":"suba su ne ma diis la samay dagaan,"},{"style":"q1","verse":"","text":"di séentu."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Doo Yàlla ju safoo coxor,"},{"style":"q1","verse":"","text":"yaw lu bon du la daloo."},{"style":"q1","verse":"","text":""},{"style":"v","verse":"6","text":"Ku réy du taxaw fi sa kanam,"},{"style":"q1","verse":"","text":"kuy def lu ñaaw, bañ nga ko."},{"style":"q1","verse":"","text":""},{"style":"v","verse":"7","text":"Aji Sax ji, yaay sànk kuy fen,"},{"style":"q1","verse":"","text":"seexlu kuy bóomeek kuy wore."},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"Man nag, sa ngor lu yaa laa saña dugge sa kër,"},{"style":"q1","verse":"","text":"sujjóotal sa béreb bu sell, wormaale la."},{"style":"q1","verse":"","text":""},{"style":"v","verse":"9","text":"Éy Aji Sax ji, wommate ma sa yoonu njub ndaxi noon,"},{"style":"q1","verse":"","text":"te xàllal ma saw yoon."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Ñii, li ñu wax, wérul,"},{"style":"q1","verse":"","text":"seen xol a mébét njekkar,"},{"style":"q1","verse":"","text":"seenug bóli di bàmmeel bu ne ŋàpp,"},{"style":"q1","verse":"","text":"ñuy naxe làmmiñ wu neex."},{"style":"q1","verse":"","text":""},{"style":"v","verse":"11","text":"Éy Yàlla, topp leen,"},{"style":"q1","verse":"","text":"ñu fakkastaloo seeni pexe;"},{"style":"q1","verse":"","text":"xalabal ñooñu barey moy,"},{"style":"q1","verse":"","text":"ñoo la gàntal."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Képp ku la làqoo, yal na bég,"},{"style":"q1","verse":"","text":"di saxoo sarxolle, nga di ko yiir,"},{"style":"q1","verse":"","text":"te ku la sopp di la bége."},{"style":"q1","verse":"","text":""},{"style":"v","verse":"13","text":"Aji Sax ji yaw kat, yaay barkeel ku jub,"},{"style":"q1","verse":"","text":"yiire ko saw yiw, fege ko."}]