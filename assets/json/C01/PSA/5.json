[{"style":"s1","text":"Ma njëlu di ñaan"},{"style":"d","text":""},{"style":"v","text":"Mu jëm ci njiital woykat yi, ànd aki toxoro, dib taalifu cant, ñeel Daawuda."},{"style":"b","text":""},{"style":"q1","text":""},{"style":"v","text":"Éy Aji Sax ji, maa ngi àddu, déglu ma,"},{"style":"q1","text":"maa ngi onk, teewlu ma."},{"style":"q1","text":""},{"style":"v","text":"Sama Buur, sama Yàlla, déglul, ma ne wallóoy!"},{"style":"q1","text":"Yaw laay ñaan."},{"style":"q1","text":""},{"style":"v","text":"Aji Sax ji, ag suba, ngay dégg sama baat,"},{"style":"q1","text":"suba su ne ma diis la samay dagaan,"},{"style":"q1","text":"di séentu."},{"style":"b","text":""},{"style":"q1","text":""},{"style":"v","text":"Doo Yàlla ju safoo coxor,"},{"style":"q1","text":"yaw lu bon du la daloo."},{"style":"q1","text":""},{"style":"v","text":"Ku réy du taxaw fi sa kanam,"},{"style":"q1","text":"kuy def lu ñaaw, bañ nga ko."},{"style":"q1","text":""},{"style":"v","text":"Aji Sax ji, yaay sànk kuy fen,"},{"style":"q1","text":"seexlu kuy bóomeek kuy wore."},{"style":"b","text":""},{"style":"q1","text":""},{"style":"v","text":"Man nag, sa ngor lu yaa laa saña dugge sa kër,"},{"style":"q1","text":"sujjóotal sa béreb bu sell, wormaale la."},{"style":"q1","text":""},{"style":"v","text":"Éy Aji Sax ji, wommate ma sa yoonu njub ndaxi noon,"},{"style":"q1","text":"te xàllal ma saw yoon."},{"style":"b","text":""},{"style":"q1","text":""},{"style":"v","text":"Ñii, li ñu wax, wérul,"},{"style":"q1","text":"seen xol a mébét njekkar,"},{"style":"q1","text":"seenug bóli di bàmmeel bu ne ŋàpp,"},{"style":"q1","text":"ñuy naxe làmmiñ wu neex."},{"style":"q1","text":""},{"style":"v","text":"Éy Yàlla, topp leen,"},{"style":"q1","text":"ñu fakkastaloo seeni pexe;"},{"style":"q1","text":"xalabal ñooñu barey moy,"},{"style":"q1","text":"ñoo la gàntal."},{"style":"b","text":""},{"style":"q1","text":""},{"style":"v","text":"Képp ku la làqoo, yal na bég,"},{"style":"q1","text":"di saxoo sarxolle, nga di ko yiir,"},{"style":"q1","text":"te ku la sopp di la bége."},{"style":"q1","text":""},{"style":"v","text":"Aji Sax ji yaw kat, yaay barkeel ku jub,"},{"style":"q1","text":"yiire ko saw yiw, fege ko."}]