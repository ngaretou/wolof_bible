[{"style":"s1","text":"Yàlla, mbugalal noon yi"},{"style":"d","text":""},{"style":"v","text":"Di woyu cant, ñeel Asaf."},{"style":"b","text":""},{"style":"q1","text":"Éy Yàlla, bul ne cell,"},{"style":"q1","text":""},{"style":"v","text":"rikk Yàlla, bul tanqamlu, ne patt."},{"style":"q1","text":""},{"style":"v","text":"Xoolal sa noon yiy riir,"},{"style":"q1","text":"sa bañ yi fippu ba téen!"},{"style":"q1","text":""},{"style":"v","text":"Sa ñoñ lañuy rabatal,"},{"style":"q1","text":"di mànkool sa séddoo yii."},{"style":"q1","text":""},{"style":"v","text":"Ñu ne: «Ayca nu far seen xeet wi,"},{"style":"q1","text":"ba deesul fàttalikooti turu Israayil.»"},{"style":"b","text":""},{"style":"q1","text":""},{"style":"v","text":"Dañoo mànkoo kat,"},{"style":"q1","text":"te yaw lañu takktool:"},{"style":"q1","text":""},{"style":"v","text":"muy néegi Edom ak Ismayla,"},{"style":"q1","text":"néegi Mowab ak Agar,"},{"style":"q1","text":""},{"style":"v","text":"néegi Gebal, Amon ak Amaleg"},{"style":"q1","text":"ak waa Filisteek waa Tir,"},{"style":"q1","text":""},{"style":"v","text":"réewum Asiri it fekki leen,"},{"style":"q1","text":"di dooleel askanu Lóot wa. \\qs \\+w Selaw|selaw:\\+w*.\\qs*"},{"style":"b","text":""},{"style":"q1","text":""},{"style":"v","text":"Def leen na nga defoon waa Majan\\f + \\fr 83.10 \\ft Seetal ci \\bk Njiit ya\\bk* saar 6---8.\\f*,"},{"style":"q1","text":"def ko Sisera ak Yabin ca dexu Kison\\f + \\fr 83.10 \\ft Seetal ci \\bk Njiit ya\\bk* saar 4---5.\\f*,"},{"style":"q1","text":""},{"style":"v","text":"ña nga sànku ci Endor,"},{"style":"q1","text":"ba doonub tos fi kaw suuf."},{"style":"q1","text":""},{"style":"v","text":"Defal seeni njiit na Oreb ak Seeb,"},{"style":"q1","text":"def seen kilifa yépp ni Sebax ak Calmuna,"},{"style":"q1","text":""},{"style":"v","text":"ña ne woon: «Nan séddoo parluy Yàlla yi.»"},{"style":"q1","text":""},{"style":"v","text":"Éy Yàlla, wëndeel leen ni callweer,"},{"style":"q1","text":"ñu mel ni boob bu ngelaw wal."},{"style":"q1","text":""},{"style":"v","text":"Éy Yàlla, ni daay di xoyome àll,"},{"style":"q1","text":"sawara wa jafal tund ya,"},{"style":"q1","text":""},{"style":"v","text":"yal nanga leen ni toppeek sa dooley ngelaw,"},{"style":"q1","text":"tiitale leen sa ngëlén."},{"style":"q1","text":""},{"style":"v","text":"Aji Sax ji, sëlëm leen gàcce,"},{"style":"q1","text":"ba ñu daw wutsi la."},{"style":"q1","text":""},{"style":"v","text":"Yal nañu rus, jàq ba fàww."},{"style":"q1","text":"Yal nañu torox, sànku."},{"style":"q1","text":""},{"style":"v","text":"Yal nañu xam ne yaw mi tudd Aji Sax ji doŋŋ"},{"style":"q1","text":"yaay Aji Kawe ji yilif àddina sépp."}]