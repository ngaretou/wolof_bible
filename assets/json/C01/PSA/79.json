[{"style":"s1","text":"Yàlla, feyul nu"},{"style":"d","text":""},{"style":"v","text":"Dib taalifu cant, ñeel Asaf."},{"style":"b","text":""},{"style":"q1","text":"Céy Yàlla, yéefar yi song nañu sa moomeel,"},{"style":"q1","text":"teddadil nañu sa kër gu sell,"},{"style":"q1","text":"gental nañu Yerusalem."},{"style":"q1","text":""},{"style":"v","text":"Leel nañu tan yi sa néewi jaam ñi,"},{"style":"q1","text":"leel nañu rabi àll yi sa suuxi wóllëre ñooñu."},{"style":"q1","text":""},{"style":"v","text":"Ñu tuur seen deret nim ndox,"},{"style":"q1","text":"ba Yerusalem daj,"},{"style":"q1","text":"te amul kuy rob néew yi."},{"style":"q1","text":""},{"style":"v","text":"Noo ngi nii di mbalitu dëkkandoo yi;"},{"style":"q1","text":"ñu séqe nu ay kókkaleeki kekku."},{"style":"b","text":""},{"style":"q1","text":""},{"style":"v","text":"Céy Aji Sax ji, loo deeti xaar?"},{"style":"q1","text":"Xanaa doo nu mere ba fàww,"},{"style":"q1","text":"sa fiiraange ni sawara ci sunu kaw?"},{"style":"q1","text":""},{"style":"v","text":"Sippil sa mer yéefar yi la xamul,"},{"style":"q1","text":"ak réew yi wormaalul sa tur."},{"style":"q1","text":""},{"style":"v","text":"Ñoo sëxëtoo giirug \\w Yanqóoba|Yanqóoba:\\w*,"},{"style":"q1","text":"gental dëkkuwaayam."},{"style":"q1","text":""},{"style":"v","text":"Bul nu topp ñaawtéef ya woon,"},{"style":"q1","text":"ngalla gaaw noo gatandoo sa yërmande."},{"style":"q1","text":"Danu ne dàll, ba ne dett."},{"style":"q1","text":""},{"style":"v","text":"Éy Yàlla, yaa nuy musal, wallu nu,"},{"style":"q1","text":"ba sa seede rafet."},{"style":"q1","text":"Xettali nu te baal nu sunuy bàkkaar,"},{"style":"q1","text":"ba sa woy rafet."},{"style":"q1","text":""},{"style":"v","text":"Bul tax yéefar yi naa:"},{"style":"q1","text":"«Ana seen Yàlla?»"},{"style":"q1","text":"May nu, nu gis ni ngay mbugale yéefar yi,"},{"style":"q1","text":"feye leen sa deretu jaam yi tuuru."},{"style":"q1","text":""},{"style":"v","text":"Ñi ñu jàpp, yal na seeni onk àkki fa yaw."},{"style":"q1","text":"Ñi ci tànki dee, yal nanga leen musale sa doole ju màgg ji."},{"style":"b","text":""},{"style":"q1","text":""},{"style":"v","text":"Boroom bi, sewal gi la sunuy dëkkandoo sewal,"},{"style":"q1","text":"këpp leen ko juróom ñaari yoon,"},{"style":"q1","text":""},{"style":"v","text":"te nun ñiy sa mbooloo, di sa gétt gi ngay foral,"},{"style":"q1","text":"nu di la sant ba fàww,"},{"style":"q1","text":"di biral sa ngërëm sët ba sëtaat."}]