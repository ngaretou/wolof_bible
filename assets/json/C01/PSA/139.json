[{"style":"s1","verse":"","text":"Aji Sax jee ma xam, ba jeexal ma"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, ñeel Daawuda, dib taalifu cant."},{"style":"b","verse":"","text":""},{"style":"q1","verse":"","text":"Aji Sax ji, yaa ma natt, xam ma;"},{"style":"q1","verse":"","text":""},{"style":"v","verse":"2","text":"yaa xam sama toogaay ak sama taxawaay,"},{"style":"q1","verse":"","text":"di ràññee fu sore samay xalaat,"},{"style":"q1","verse":"","text":""},{"style":"v","verse":"3","text":"di càmbar samab dox ak sama tëraay,"},{"style":"q1","verse":"","text":"yittewoo lépp lu may def."},{"style":"q1","verse":"","text":""},{"style":"v","verse":"4","text":"Aji Sax ji, bala maa wax baat,"},{"style":"q1","verse":"","text":"ndeke yaw, xam nga lépp."},{"style":"q1","verse":"","text":""},{"style":"v","verse":"5","text":"Kanam ak gannaaw nga ma dare,"},{"style":"q1","verse":"","text":"teg ma sa loxo."},{"style":"q1","verse":"","text":""},{"style":"v","verse":"6","text":"Ni nga ma xame daa yéeme,"},{"style":"q1","verse":"","text":"xóot lool, ba wees ma."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Fu ma jëm, ba sore la?"},{"style":"q1","verse":"","text":"Fu ma daw jëm, foo teewul?"},{"style":"q1","verse":"","text":""},{"style":"v","verse":"8","text":"Ma ñalgu ba asamaan, yaa nga fa!"},{"style":"q1","verse":"","text":"Ma tëri njaniiw, ndeke yaa nga fa!"},{"style":"q1","verse":"","text":""},{"style":"v","verse":"9","text":"Ma war laafi njël,"},{"style":"q1","verse":"","text":"dëkki wàllaa géej,"},{"style":"q1","verse":"","text":""},{"style":"v","verse":"10","text":"nga tettee ma fa ba tey,"},{"style":"q1","verse":"","text":"téyee ma sa ndijoor."},{"style":"q1","verse":"","text":""},{"style":"v","verse":"11","text":"Su ma noon: «Na ma lëndëm mëdd boog,"},{"style":"q1","verse":"","text":"ba leer gi far guddil ma,»"},{"style":"q1","verse":"","text":""},{"style":"v","verse":"12","text":"du tax lëndëm lëndëmal la dara."},{"style":"q1","verse":"","text":"Guddi da laa leeralal ni bëccëg,"},{"style":"q1","verse":"","text":"lëndëm dig leer fi yaw."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Yaa ma sàkkal xol ak xalaat,"},{"style":"q1","verse":"","text":"ràbbe ma sama biiru ndey."},{"style":"q1","verse":"","text":""},{"style":"v","verse":"14","text":"Naa la sante sama bind bu raglu bii te yéeme,"},{"style":"q1","verse":"","text":"say jalooree di kéemaan, bir na ma!"},{"style":"q1","verse":"","text":""},{"style":"v","verse":"15","text":"Sama jëmm jii umpu la,"},{"style":"q1","verse":"","text":"ba muy bindu ci kumpa,"},{"style":"q1","verse":"","text":"mel ni lu ñu ràbbe ci xóotey suuf."},{"style":"q1","verse":"","text":""},{"style":"v","verse":"16","text":"Gis nga ma, ba ma diw lumb;"},{"style":"q1","verse":"","text":"sa téere lim na fan yi nga ma àppal,"},{"style":"q1","verse":"","text":"ba ca benn dooragul."},{"style":"q1","verse":"","text":""},{"style":"v","verse":"17","text":"Yàlla, say xalaat aka maa yéem!"},{"style":"q1","verse":"","text":"Ndaw lim bu réy!"},{"style":"q1","verse":"","text":""},{"style":"v","verse":"18","text":"Su ma ko doon waññ, moo ëpp feppi suuf."},{"style":"q1","verse":"","text":"Maa ngii yewwu, nekk feek yaw ba tey."},{"style":"b","verse":"","text":""},{"style":"q1","verse":"","text":""},{"style":"v","verse":"19","text":"Éy sama Yàlla, soo reyoon ñu bon ñii!"},{"style":"q1","verse":"","text":"Yeen bóomkat yi, soreleen ma!"},{"style":"q1","verse":"","text":""},{"style":"v","verse":"20","text":"Ñii sa tur lañuy luubale,"},{"style":"q1","verse":"","text":"noonoo la, di tudd sa tur ciy caaxaan."},{"style":"q1","verse":"","text":""},{"style":"v","verse":"21","text":"Aji Sax ji, maaka bañ ñi la bañ"},{"style":"q1","verse":"","text":"te sib ñi lay gàntal."},{"style":"q1","verse":"","text":""},{"style":"v","verse":"22","text":"Dama leena bañ ba fa mbañeel yem;"},{"style":"q1","verse":"","text":"samay noon dëgg lañu."},{"style":"b","verse":"","text":""},{"style":"q1","verse":"","text":""},{"style":"v","verse":"23","text":"Yàlla, seetlu ma, ba ràññee sama xol;"},{"style":"q1","verse":"","text":"natt ma, ba ràññee sama xalaati xol."},{"style":"q1","verse":"","text":""},{"style":"v","verse":"24","text":"Xoolal ndax maa ngi doxe yoon wu aay,"},{"style":"q1","verse":"","text":"te nga teg ma ci yoon wi sax."}]