[{"style":"s1","text":"Aji Sax jee ma xam, ba jeexal ma"},{"style":"d","text":""},{"style":"v","text":"Mu jëm ci njiital woykat yi, ñeel Daawuda, dib taalifu cant."},{"style":"b","text":""},{"style":"q1","text":"Aji Sax ji, yaa ma natt, xam ma;"},{"style":"q1","text":""},{"style":"v","text":"yaa xam sama toogaay ak sama taxawaay,"},{"style":"q1","text":"di ràññee fu sore samay xalaat,"},{"style":"q1","text":""},{"style":"v","text":"di càmbar samab dox ak sama tëraay,"},{"style":"q1","text":"yittewoo lépp lu may def."},{"style":"q1","text":""},{"style":"v","text":"Aji Sax ji, bala maa wax baat,"},{"style":"q1","text":"ndeke yaw, xam nga lépp."},{"style":"q1","text":""},{"style":"v","text":"Kanam ak gannaaw nga ma dare,"},{"style":"q1","text":"teg ma sa loxo."},{"style":"q1","text":""},{"style":"v","text":"Ni nga ma xame daa yéeme,"},{"style":"q1","text":"xóot lool, ba wees ma."},{"style":"b","text":""},{"style":"q1","text":""},{"style":"v","text":"Fu ma jëm, ba sore la?"},{"style":"q1","text":"Fu ma daw jëm, foo teewul?"},{"style":"q1","text":""},{"style":"v","text":"Ma ñalgu ba asamaan, yaa nga fa!"},{"style":"q1","text":"Ma tëri njaniiw, ndeke yaa nga fa!"},{"style":"q1","text":""},{"style":"v","text":"Ma war laafi njël,"},{"style":"q1","text":"dëkki wàllaa géej,"},{"style":"q1","text":""},{"style":"v","text":"nga tettee ma fa ba tey,"},{"style":"q1","text":"téyee ma sa ndijoor."},{"style":"q1","text":""},{"style":"v","text":"Su ma noon: «Na ma lëndëm mëdd boog,"},{"style":"q1","text":"ba leer gi far guddil ma,»"},{"style":"q1","text":""},{"style":"v","text":"du tax lëndëm lëndëmal la dara."},{"style":"q1","text":"Guddi da laa leeralal ni bëccëg,"},{"style":"q1","text":"lëndëm dig leer fi yaw."},{"style":"b","text":""},{"style":"q1","text":""},{"style":"v","text":"Yaa ma sàkkal xol ak xalaat,"},{"style":"q1","text":"ràbbe ma sama biiru ndey."},{"style":"q1","text":""},{"style":"v","text":"Naa la sante sama bind bu raglu bii te yéeme,"},{"style":"q1","text":"say jalooree di kéemaan, bir na ma!"},{"style":"q1","text":""},{"style":"v","text":"Sama jëmm jii umpu la,"},{"style":"q1","text":"ba muy bindu ci kumpa,"},{"style":"q1","text":"mel ni lu ñu ràbbe ci xóotey suuf."},{"style":"q1","text":""},{"style":"v","text":"Gis nga ma, ba ma diw lumb;"},{"style":"q1","text":"sa téere lim na fan yi nga ma àppal,"},{"style":"q1","text":"ba ca benn dooragul."},{"style":"q1","text":""},{"style":"v","text":"Yàlla, say xalaat aka maa yéem!"},{"style":"q1","text":"Ndaw lim bu réy!"},{"style":"q1","text":""},{"style":"v","text":"Su ma ko doon waññ, moo ëpp feppi suuf."},{"style":"q1","text":"Maa ngii yewwu, nekk feek yaw ba tey."},{"style":"b","text":""},{"style":"q1","text":""},{"style":"v","text":"Éy sama Yàlla, soo reyoon ñu bon ñii!"},{"style":"q1","text":"Yeen bóomkat yi, soreleen ma!"},{"style":"q1","text":""},{"style":"v","text":"Ñii sa tur lañuy luubale,"},{"style":"q1","text":"noonoo la, di tudd sa tur ciy caaxaan."},{"style":"q1","text":""},{"style":"v","text":"Aji Sax ji, maaka bañ ñi la bañ"},{"style":"q1","text":"te sib ñi lay gàntal."},{"style":"q1","text":""},{"style":"v","text":"Dama leena bañ ba fa mbañeel yem;"},{"style":"q1","text":"samay noon dëgg lañu."},{"style":"b","text":""},{"style":"q1","text":""},{"style":"v","text":"Yàlla, seetlu ma, ba ràññee sama xol;"},{"style":"q1","text":"natt ma, ba ràññee sama xalaati xol."},{"style":"q1","text":""},{"style":"v","text":"Xoolal ndax maa ngi doxe yoon wu aay,"},{"style":"q1","text":"te nga teg ma ci yoon wi sax."}]