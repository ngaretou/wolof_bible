[{"style":"s1","verse":"","text":"Aji Sax ji, sa kàddu laay bége"},{"style":"q1","verse":"","text":""},{"style":"v","verse":"1","text":"Ndokkalee yaw mi màndu,"},{"style":"q1","verse":"","text":"di wéye yoonu Aji Sax ji."},{"style":"q1","verse":"","text":""},{"style":"v","verse":"2","text":"Ndokkalee yaw miy wattu kàdduy seedeem,"},{"style":"q1","verse":"","text":"di ko toppe sa léppi xol."},{"style":"q1","verse":"","text":""},{"style":"v","verse":"3","text":"Doo def njubadi,"},{"style":"q1","verse":"","text":"waaye dangay topp fi mu la jaarloo."},{"style":"q1","verse":"","text":""},{"style":"v","verse":"4","text":"Aji Sax ji, yaa joxe sa tegtal"},{"style":"q2","verse":"","text":"yi ñu wara topp a topp."},{"style":"q1","verse":"","text":""},{"style":"v","verse":"5","text":"Yal naa saxoo"},{"style":"q1","verse":"","text":"di sàmm sa dogali yoon,"},{"style":"q1","verse":"","text":""},{"style":"v","verse":"6","text":"di teewlu loo santaane,"},{"style":"q1","verse":"","text":"ba duma rus."},{"style":"q1","verse":"","text":""},{"style":"v","verse":"7","text":"Damay gëstu sa ndigal yu jub,"},{"style":"q1","verse":"","text":"di la sante xol bu dëggu."},{"style":"q1","verse":"","text":""},{"style":"v","verse":"8","text":"Sa dogali yoon laay sàmm;"},{"style":"q1","verse":"","text":"ngalla bu ma wacc a wacc."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Ana nu ndaw mana sellalee?"},{"style":"q1","verse":"","text":"Xanaa di sàmm sa kàddu."},{"style":"q1","verse":"","text":""},{"style":"v","verse":"10","text":"Sama léppi xol laa lay toppe,"},{"style":"q1","verse":"","text":"bul ma wacc, ma wàcc say santaane."},{"style":"q1","verse":"","text":""},{"style":"v","verse":"11","text":"Sama xol laa làq say wax,"},{"style":"q1","verse":"","text":"ngir bañ laa moy."},{"style":"q1","verse":"","text":""},{"style":"v","verse":"12","text":"Jaajëfe, yaw Aji Sax ji,"},{"style":"q1","verse":"","text":"jàngal ma sa dogali yoon."},{"style":"q1","verse":"","text":""},{"style":"v","verse":"13","text":"Maa àddu, tari"},{"style":"q1","verse":"","text":"mboolem lu sa kàddu digle."},{"style":"q1","verse":"","text":""},{"style":"v","verse":"14","text":"Topp say tegtal laay bége"},{"style":"q1","verse":"","text":"mbégtem jépp alal."},{"style":"q1","verse":"","text":""},{"style":"v","verse":"15","text":"Say tegtal laay jàngat,"},{"style":"q1","verse":"","text":"di teewlu say xàll."},{"style":"q1","verse":"","text":""},{"style":"v","verse":"16","text":"Sa dogali yoon, ma tàqamtikoo,"},{"style":"q1","verse":"","text":"sa kàddu, ma fat ba fàww."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Sang bi, baaxe ma, ma dund,"},{"style":"q1","verse":"","text":"ba mana sàmm sa kàddu."},{"style":"q1","verse":"","text":""},{"style":"v","verse":"18","text":"Ngalla muril saay gët, ma niir"},{"style":"q1","verse":"","text":"sa kéemaani yoon."},{"style":"q1","verse":"","text":""},{"style":"v","verse":"19","text":"Doxandéem laa fi kaw suuf,"},{"style":"q1","verse":"","text":"bu ma làq say santaane."},{"style":"q1","verse":"","text":""},{"style":"v","verse":"20","text":"Fu ma tollu maa ngi namm say ndigal"},{"style":"q1","verse":"","text":"ba sama xol ŋiis."},{"style":"q1","verse":"","text":""},{"style":"v","verse":"21","text":"Rëbb nga ñu reew, ñu alku,"},{"style":"q1","verse":"","text":"ñiy dëddu say santaane."},{"style":"q1","verse":"","text":""},{"style":"v","verse":"22","text":"Musal ma ciy kókkaleeki xaste,"},{"style":"q1","verse":"","text":"maa ngi topp sa kàdduy seede."},{"style":"q1","verse":"","text":""},{"style":"v","verse":"23","text":"Te it kàngam yaa ngi may tooge,"},{"style":"q1","verse":"","text":"te may gëstu sa dogali yoon, Sang bi."},{"style":"q1","verse":"","text":""},{"style":"v","verse":"24","text":"Sa kàdduy seede laay safoo,"},{"style":"q1","verse":"","text":"ñuy sama xejj yi may xelal."},{"style":"b","verse":"","text":""},{"style":"q1","verse":"","text":""},{"style":"v","verse":"25","text":"Maa ngi ne ñàyy ci pënd bi,"},{"style":"q1","verse":"","text":"musal ma, yaa ko dige."},{"style":"q1","verse":"","text":""},{"style":"v","verse":"26","text":"Wax naa la samay jaar-jaar, nga wuyu ma;"},{"style":"q1","verse":"","text":"ngalla xamal ma sa dogali yoon."},{"style":"q1","verse":"","text":""},{"style":"v","verse":"27","text":"Dégtal ma li sa tegtal yiy firi,"},{"style":"q1","verse":"","text":"ma jàngat say kéemaan."},{"style":"q1","verse":"","text":""},{"style":"v","verse":"28","text":"Naqaru xol sonal na ma,"},{"style":"q1","verse":"","text":"may ma ndëgërlaay, yaa ko dige."},{"style":"q1","verse":"","text":""},{"style":"v","verse":"29","text":"Sorele maak yoonu fen,"},{"style":"q1","verse":"","text":"te baaxe ma saw yoon."},{"style":"q1","verse":"","text":""},{"style":"v","verse":"30","text":"Yoonu worma laa tànn,"},{"style":"q1","verse":"","text":"jàkkaarlook say ndigal."},{"style":"q1","verse":"","text":""},{"style":"v","verse":"31","text":"Éy Aji Sax ji, damaa langaamoo sa kàdduy seede,"},{"style":"q1","verse":"","text":"ngalla bu ma rusloo."},{"style":"q1","verse":"","text":""},{"style":"v","verse":"32","text":"Ci sa yoonu santaane laay wéy,"},{"style":"q1","verse":"","text":"yaa may may xol bu tàlli."},{"style":"b","verse":"","text":""},{"style":"q1","verse":"","text":""},{"style":"v","verse":"33","text":"Aji Sax ji, xamal ma li sa dogali yoon yiy firi,"},{"style":"q1","verse":"","text":"ma topp ko ba mu jeex."},{"style":"q1","verse":"","text":""},{"style":"v","verse":"34","text":"May ma dég-dég, ma topp saw yoon,"},{"style":"q1","verse":"","text":"toppe ko xol bu tàlli."},{"style":"q1","verse":"","text":""},{"style":"v","verse":"35","text":"Jiite ma ci sa xàllu santaane yi,"},{"style":"q1","verse":"","text":"mooy sama bànneex."},{"style":"q1","verse":"","text":""},{"style":"v","verse":"36","text":"Joyantil sama xol, mu féeteek sa kàdduy seede,"},{"style":"q1","verse":"","text":"te dummóoyu alal ju lewul."},{"style":"q1","verse":"","text":""},{"style":"v","verse":"37","text":"May ma, ma fénanti caaxaani neen,"},{"style":"q1","verse":"","text":"te musale ma say yoon."},{"style":"q1","verse":"","text":""},{"style":"v","verse":"38","text":"Sang bi, sottalal ma sa dige"},{"style":"q1","verse":"","text":"bi nga digook ku la ragal."},{"style":"q1","verse":"","text":""},{"style":"v","verse":"39","text":"Moyale ma gàcce gi ma ragal;"},{"style":"q1","verse":"","text":"yaa baaxi ndigal."},{"style":"q1","verse":"","text":""},{"style":"v","verse":"40","text":"Maaka namm say tegtal,"},{"style":"q1","verse":"","text":"musale ma sa njub!"},{"style":"b","verse":"","text":""},{"style":"q1","verse":"","text":""},{"style":"v","verse":"41","text":"Aji Sax ji, yaa ko dige,"},{"style":"q1","verse":"","text":"dikke ma sa jëfi ngor ak sa wall,"},{"style":"q1","verse":"","text":""},{"style":"v","verse":"42","text":"ba ku ma kókkali, ma am tontam."},{"style":"q1","verse":"","text":"Maa doyloo sa kàddu."},{"style":"q1","verse":"","text":""},{"style":"v","verse":"43","text":"Bu ma xañ mukk kàddug dëgg,"},{"style":"q1","verse":"","text":"say àtte laa yaakaar kat."},{"style":"q1","verse":"","text":""},{"style":"v","verse":"44","text":"Maay topp saw yoon, sàlloo ko,"},{"style":"q1","verse":"","text":"saxoo ko ba fàww,"},{"style":"q1","verse":"","text":""},{"style":"v","verse":"45","text":"di daagoo sago,"},{"style":"q1","verse":"","text":"nde say tegtal laay sàkku."},{"style":"q1","verse":"","text":""},{"style":"v","verse":"46","text":"Maay àgge ay buur sa kàdduy seede,"},{"style":"q1","verse":"","text":"te duma rus."},{"style":"q1","verse":"","text":""},{"style":"v","verse":"47","text":"Maay bége sa santaane"},{"style":"q1","verse":"","text":"yi ma sopp,"},{"style":"q1","verse":"","text":""},{"style":"v","verse":"48","text":"di yóotu sa santaane yi ma sopp,"},{"style":"q1","verse":"","text":"di jàngat sa dogali yoon."},{"style":"b","verse":"","text":""},{"style":"q1","verse":"","text":""},{"style":"v","verse":"49","text":"Bàyyil xel li nga ma dig, Sang bi;"},{"style":"q1","verse":"","text":"moom laa yaakaar."},{"style":"q1","verse":"","text":""},{"style":"v","verse":"50","text":"Lii laay muñe samaw naqar,"},{"style":"q1","verse":"","text":"sa kàddoo may dundal."},{"style":"q1","verse":"","text":""},{"style":"v","verse":"51","text":"Nit ñu bew ñi ñaawal nañu ma lool,"},{"style":"q1","verse":"","text":"waaye dëdduwuma saw yoon."},{"style":"q1","verse":"","text":""},{"style":"v","verse":"52","text":"Éy Aji Sax ji, damaa fàttaliku sa àtte ya woon,"},{"style":"q1","verse":"","text":"daldi muñ."},{"style":"q1","verse":"","text":""},{"style":"v","verse":"53","text":"Sama xol daa fees ndax ñu bon"},{"style":"q1","verse":"","text":"ñiy wacc saw yoon."},{"style":"q1","verse":"","text":""},{"style":"v","verse":"54","text":"Sa dogali yoon laay woyantoo,"},{"style":"q1","verse":"","text":"fu ma mana sance."},{"style":"q1","verse":"","text":""},{"style":"v","verse":"55","text":"Aji Sax ji, tudd naa la guddi,"},{"style":"q1","verse":"","text":"di sàmm saw yoon."},{"style":"q1","verse":"","text":""},{"style":"v","verse":"56","text":"Lii laa séddoo,"},{"style":"q1","verse":"","text":"maa topp sa tegtali yoon."},{"style":"b","verse":"","text":""},{"style":"q1","verse":"","text":""},{"style":"v","verse":"57","text":"Aji Sax ji, yaw laa séddoo;"},{"style":"q1","verse":"","text":"di digee sàmm sa kàddu."},{"style":"q1","verse":"","text":""},{"style":"v","verse":"58","text":"Sama léppi xol laa sàkkoo saw yiw,"},{"style":"q1","verse":"","text":"ngalla baaxe ma, yaa ko dige."},{"style":"q1","verse":"","text":""},{"style":"v","verse":"59","text":"Damaa seetlu sama jëfin,"},{"style":"q1","verse":"","text":"dëpp, topp sa kàdduy seede."},{"style":"q1","verse":"","text":""},{"style":"v","verse":"60","text":"Maa ngi gaawtu,"},{"style":"q1","verse":"","text":"yeexewuma say santaane moos!"},{"style":"q1","verse":"","text":""},{"style":"v","verse":"61","text":"Buumi ñu bon ñaa ngi may laaw,"},{"style":"q1","verse":"","text":"te sàgganewuma saw yoon."},{"style":"q1","verse":"","text":""},{"style":"v","verse":"62","text":"Xaaju guddi laay jóg,"},{"style":"q1","verse":"","text":"di la sante sab àtte."},{"style":"q1","verse":"","text":""},{"style":"v","verse":"63","text":"Maa xejjoo képp ku la ragal,"},{"style":"q1","verse":"","text":"tey topp say tegtal."},{"style":"q1","verse":"","text":""},{"style":"v","verse":"64","text":"Aji Sax ji, sa ngor dajal na àddina;"},{"style":"q1","verse":"","text":"xamal ma sa dogali yoon."},{"style":"b","verse":"","text":""},{"style":"q1","verse":"","text":""},{"style":"v","verse":"65","text":"Aji Sax ji, def nga la nga dige woon,"},{"style":"q1","verse":"","text":"Sang bi, defal nga ma ngëneel."},{"style":"q1","verse":"","text":""},{"style":"v","verse":"66","text":"Xamal ma ngëneeli àtte ak xam-xam,"},{"style":"q1","verse":"","text":"maa doyloo say santaane."},{"style":"q1","verse":"","text":""},{"style":"v","verse":"67","text":"Maa jàddoon, nga duma ma,"},{"style":"q1","verse":"","text":"léegi sa kàddu laay sàmm."},{"style":"q1","verse":"","text":""},{"style":"v","verse":"68","text":"Yaaka baax tey baaxe;"},{"style":"q1","verse":"","text":"rikk xamal ma say tegtal."},{"style":"q1","verse":"","text":""},{"style":"v","verse":"69","text":"Ñu bew ñee yàq sama der aki sos,"},{"style":"q1","verse":"","text":"te ma topp say tegtal ak sama léppi xol."},{"style":"q1","verse":"","text":""},{"style":"v","verse":"70","text":"Ñu ngi nii, seeni xol dërkiis;"},{"style":"q1","verse":"","text":"te man may tàqamtikoo saw yoon."},{"style":"q1","verse":"","text":""},{"style":"v","verse":"71","text":"Ngëneel la ma duma yi jural,"},{"style":"q1","verse":"","text":"ngir jànge naa ci say tegtal."},{"style":"q1","verse":"","text":""},{"style":"v","verse":"72","text":"Sa ngëneelu yoon wi nga digle"},{"style":"q1","verse":"","text":"moo ma gënal ay junniy dogi xaalis ak wurus."},{"style":"b","verse":"","text":""},{"style":"q1","verse":"","text":""},{"style":"v","verse":"73","text":"Say loxoo ma sàkk, tabax ma,"},{"style":"q1","verse":"","text":"may ma ag dégg, ma mokkal say santaane,"},{"style":"q1","verse":"","text":""},{"style":"v","verse":"74","text":"ñi la ragal gis ma, bég;"},{"style":"q1","verse":"","text":"nde sa kàddu laa yaakaar."},{"style":"q1","verse":"","text":""},{"style":"v","verse":"75","text":"Aji Sax ji, ràññee naa ne say àtte dëgg la,"},{"style":"q1","verse":"","text":"te worma nga ma dumaa."},{"style":"q1","verse":"","text":""},{"style":"v","verse":"76","text":"Ngalla dëfale ma sa ngor;"},{"style":"q1","verse":"","text":"Sang bi, yaa ko dige."},{"style":"q1","verse":"","text":""},{"style":"v","verse":"77","text":"Nanga ma ganesee sa yërmande, ma dund;"},{"style":"q1","verse":"","text":"saw yoon ay sama bànneex!"},{"style":"q1","verse":"","text":""},{"style":"v","verse":"78","text":"Yal na ñu bew ñi torox,"},{"style":"q1","verse":"","text":"ñoo ma lor ak seeni sos,"},{"style":"q1","verse":"","text":"te man may gëstu say tegtal."},{"style":"q1","verse":"","text":""},{"style":"v","verse":"79","text":"Yal na ku la ragal waññiku fi man,"},{"style":"q1","verse":"","text":"ba xam sa kàdduy seede."},{"style":"q1","verse":"","text":""},{"style":"v","verse":"80","text":"Yal naa toppe say tegtal xol bu mat sëkk,"},{"style":"q1","verse":"","text":"ba duma rus."},{"style":"b","verse":"","text":""},{"style":"q1","verse":"","text":""},{"style":"v","verse":"81","text":"Sàkku naa sag wall ba xol jeex,"},{"style":"q1","verse":"","text":"di xaar sa kàddu."},{"style":"q1","verse":"","text":""},{"style":"v","verse":"82","text":"Séentu naa sab dige, ba gët giim;"},{"style":"q1","verse":"","text":"kañ nga may xettali?"},{"style":"q1","verse":"","text":""},{"style":"v","verse":"83","text":"Damaa mujj ras ni mbuusum der mu saxaar jàpp,"},{"style":"q1","verse":"","text":"waaye sàgganewuma say tegtal."},{"style":"q1","verse":"","text":""},{"style":"v","verse":"84","text":"Ñaata fan laay toogati, Sang bi?"},{"style":"q1","verse":"","text":"Kañ ngay mbugal ñi ma topp?"},{"style":"q1","verse":"","text":""},{"style":"v","verse":"85","text":"Ñu bew ñi gasal nañu ma ay yeer"},{"style":"q2","verse":"","text":"yu saw yoon diglewul."},{"style":"q1","verse":"","text":""},{"style":"v","verse":"86","text":"Sa santaane yépp worma la;"},{"style":"q1","verse":"","text":"te dees maa toppey sos, wallu ma!"},{"style":"q1","verse":"","text":""},{"style":"v","verse":"87","text":"Nes tuut ñu sànke ma fi kaw suuf,"},{"style":"q1","verse":"","text":"te man dëdduwuma say tegtal."},{"style":"q1","verse":"","text":""},{"style":"v","verse":"88","text":"Musale ma sa ngor,"},{"style":"q1","verse":"","text":"ba jëfe sa kàdduy seede."},{"style":"b","verse":"","text":""},{"style":"q1","verse":"","text":""},{"style":"v","verse":"89","text":"Aji Sax ji, sa kàddoo sax dàkk,"},{"style":"q1","verse":"","text":"taxaw jonn fa asamaan."},{"style":"q1","verse":"","text":""},{"style":"v","verse":"90","text":"Sa worma, ba maasoo maas,"},{"style":"q1","verse":"","text":"yaa samp suuf, saxal ko."},{"style":"q1","verse":"","text":""},{"style":"v","verse":"91","text":"Ci sa ndigal la lépp taxawe ba tey,"},{"style":"q1","verse":"","text":"lépp ànd, di la jaamu."},{"style":"q1","verse":"","text":""},{"style":"v","verse":"92","text":"Su ma bégewuloon saw yoon,"},{"style":"q1","verse":"","text":"sànkoo sama toskare ji."},{"style":"q1","verse":"","text":""},{"style":"v","verse":"93","text":"Duma fàtte mukk say tegtal,"},{"style":"q1","verse":"","text":"ci nga may musale."},{"style":"q1","verse":"","text":""},{"style":"v","verse":"94","text":"Yaa ma moom, wallu ma;"},{"style":"q1","verse":"","text":"say tegtal laay sàkku."},{"style":"q1","verse":"","text":""},{"style":"v","verse":"95","text":"Man la ñu bon ñi tëru, nar maa sànk,"},{"style":"q1","verse":"","text":"waaye sa kàdduy seede laay niir."},{"style":"q1","verse":"","text":""},{"style":"v","verse":"96","text":"Gis naa ne lu mat lu ne am na kemu,"},{"style":"q1","verse":"","text":"waaye sa santaane mat ba wees kemu."},{"style":"b","verse":"","text":""},{"style":"q1","verse":"","text":""},{"style":"v","verse":"97","text":"Maaka sopp saw yoon,"},{"style":"q1","verse":"","text":"di ko jàngat bés bu jot."},{"style":"q1","verse":"","text":""},{"style":"v","verse":"98","text":"Li ma xelal ba ma raw noon yi,"},{"style":"q1","verse":"","text":"mooy sa santaane yi ma jagoo fàww."},{"style":"q1","verse":"","text":""},{"style":"v","verse":"99","text":"Maa gëna ñaw képp ku may jàngal,"},{"style":"q1","verse":"","text":"nde sa kàdduy seedeey sama njàngat."},{"style":"q1","verse":"","text":""},{"style":"v","verse":"100","text":"Maa ëpp mag ñi dég-dég,"},{"style":"q1","verse":"","text":"nde say tegtal laa topp."},{"style":"q1","verse":"","text":""},{"style":"v","verse":"101","text":"Luy yoon wu aay, ma moyu,"},{"style":"q1","verse":"","text":"ba mana sàmm sa kàddu."},{"style":"q1","verse":"","text":""},{"style":"v","verse":"102","text":"Say santaane it dëdduwuma ko,"},{"style":"q1","verse":"","text":"nde yaw yaa ma jàngal."},{"style":"q1","verse":"","text":""},{"style":"v","verse":"103","text":"Sa kàddooka maa neex,"},{"style":"q1","verse":"","text":"ba dàqal ma tem-temu lem!"},{"style":"q1","verse":"","text":""},{"style":"v","verse":"104","text":"Ci say tegtal laay ràññee,"},{"style":"q1","verse":"","text":"ba tax ma bañ luy yoonu fen."},{"style":"b","verse":"","text":""},{"style":"q1","verse":"","text":""},{"style":"v","verse":"105","text":"Sa kàddu laay niitoo samay tànk,"},{"style":"q1","verse":"","text":"muy leeral samaw yoon."},{"style":"q1","verse":"","text":""},{"style":"v","verse":"106","text":"Giñ naa te di ko dëggal,"},{"style":"q1","verse":"","text":"ne dinaa sàmmonteek say àttey dëgg."},{"style":"q1","verse":"","text":""},{"style":"v","verse":"107","text":"Toskare naa lool;"},{"style":"q1","verse":"","text":"éy Aji Sax ji, musal ma, yaa ko dige."},{"style":"q1","verse":"","text":""},{"style":"v","verse":"108","text":"Aji Sax ji, rikk nangul ma kàdduy cant yi ma lay jébbal,"},{"style":"q1","verse":"","text":"te xamal ma say ndigal."},{"style":"q1","verse":"","text":""},{"style":"v","verse":"109","text":"Sama bakkan ci xott saa su ne,"},{"style":"q1","verse":"","text":"waaye fàttewuma saw yoon."},{"style":"q1","verse":"","text":""},{"style":"v","verse":"110","text":"Ñu bon ñi ma gasalum pax"},{"style":"q1","verse":"","text":"taxul ma wàcc say tegtal."},{"style":"q1","verse":"","text":""},{"style":"v","verse":"111","text":"Maa séddoo fàww sa kàdduy seede,"},{"style":"q1","verse":"","text":"loolooy seral sama xol."},{"style":"q1","verse":"","text":""},{"style":"v","verse":"112","text":"Damaa dogoo jëfe sa dogali yoon,"},{"style":"q1","verse":"","text":"saxoo ko ba mu jeex."},{"style":"b","verse":"","text":""},{"style":"q1","verse":"","text":""},{"style":"v","verse":"113","text":"Maa bañ kuy ŋarale,"},{"style":"q1","verse":"","text":"maa sopp saw yoon."},{"style":"q1","verse":"","text":""},{"style":"v","verse":"114","text":"Sama rawtu, sama kiiraay, yaw a;"},{"style":"q1","verse":"","text":"sa kàddu laay xaar."},{"style":"q1","verse":"","text":""},{"style":"v","verse":"115","text":"Yeen ñiy def lu bon, xiddileen ma,"},{"style":"q1","verse":"","text":"ba ma sàmmonteek sama santaaney Yàlla."},{"style":"q1","verse":"","text":""},{"style":"v","verse":"116","text":"Yaa ko dige, dooleel ma, ma dund;"},{"style":"q1","verse":"","text":"bul tas sama yaakaar."},{"style":"q1","verse":"","text":""},{"style":"v","verse":"117","text":"Kàttanal ma, ma raw,"},{"style":"q1","verse":"","text":"di yittewoo say tegtal, ba fàww."},{"style":"q1","verse":"","text":""},{"style":"v","verse":"118","text":"Yaay xarab képp ku wàcc sa dogali yoon,"},{"style":"q1","verse":"","text":"ay pexeem neen."},{"style":"q1","verse":"","text":""},{"style":"v","verse":"119","text":"Yaay tonni ni purit képp ku bon fi kaw suuf,"},{"style":"q1","verse":"","text":"moo tax ma sopp sa kàdduy seede."},{"style":"q1","verse":"","text":""},{"style":"v","verse":"120","text":"Sama yaram a ngi daw ndax ragal la,"},{"style":"q1","verse":"","text":"ragal say àtte."},{"style":"b","verse":"","text":""},{"style":"q1","verse":"","text":""},{"style":"v","verse":"121","text":"Def naa njubte, def njekk;"},{"style":"q1","verse":"","text":"bu ma jébbal ñi may néewal."},{"style":"q1","verse":"","text":""},{"style":"v","verse":"122","text":"Sang bi, gàddu ma, ma am jàmm,"},{"style":"q1","verse":"","text":"bu ma ñu bew ñi néewal."},{"style":"q1","verse":"","text":""},{"style":"v","verse":"123","text":"Séentu naa sag wall ak sa kàddug dëgg,"},{"style":"q1","verse":"","text":"ba saay gët giim."},{"style":"q1","verse":"","text":""},{"style":"v","verse":"124","text":"Sang bi, jëfeel ma sa ngor,"},{"style":"q1","verse":"","text":"xamal ma sa dogali yoon."},{"style":"q1","verse":"","text":""},{"style":"v","verse":"125","text":"Sab jaam laa, may ma, ma ràññee,"},{"style":"q1","verse":"","text":"ba xam sa kàdduy seede."},{"style":"q1","verse":"","text":""},{"style":"v","verse":"126","text":"Aji Sax ji, jëf jot na,"},{"style":"q1","verse":"","text":"ñee ngi jalgati saw yoon!"},{"style":"q1","verse":"","text":""},{"style":"v","verse":"127","text":"Maa sopp say santaane,"},{"style":"q1","verse":"","text":"mu gënal ma wurus ba ci wurusu ngalam."},{"style":"q1","verse":"","text":""},{"style":"v","verse":"128","text":"Moo tax foo tegtale, ma rafetlu,"},{"style":"q1","verse":"","text":"lépp luy yoonu fen, ma bañ."},{"style":"b","verse":"","text":""},{"style":"q1","verse":"","text":""},{"style":"v","verse":"129","text":"Sa kàdduy seede kéemaan la,"},{"style":"q1","verse":"","text":"moo tax ma di ko toppe xol."},{"style":"q1","verse":"","text":""},{"style":"v","verse":"130","text":"Sa pirim kàddu day leeral,"},{"style":"q1","verse":"","text":"di xelal ku xeluwul."},{"style":"q1","verse":"","text":""},{"style":"v","verse":"131","text":"Damaa ŋa ŋafeet, di àppaat,"},{"style":"q1","verse":"","text":"ngir namm say santaane."},{"style":"q1","verse":"","text":""},{"style":"v","verse":"132","text":"Éy geesu ma te baaxe ma,"},{"style":"q1","verse":"","text":"ni nga baaxook ñi sopp sa tur."},{"style":"q1","verse":"","text":""},{"style":"v","verse":"133","text":"Dooleelal ma samay tànk, yaa ko dige,"},{"style":"q1","verse":"","text":"te bu ma lenn lu bon man."},{"style":"q1","verse":"","text":""},{"style":"v","verse":"134","text":"\\w Jot|jot:\\w* ma ci nooteelu doom aadama,"},{"style":"q1","verse":"","text":"ma mana topp say tegtal."},{"style":"q1","verse":"","text":""},{"style":"v","verse":"135","text":"Sang bi, geesoo ma sag leer,"},{"style":"q1","verse":"","text":"te xamal ma sa dogali yoon,"},{"style":"q1","verse":"","text":""},{"style":"v","verse":"136","text":"ay wali rongooñ ay wale saay gët,"},{"style":"q1","verse":"","text":"ndax sàmmeesul saw yoon."},{"style":"b","verse":"","text":""},{"style":"q1","verse":"","text":""},{"style":"v","verse":"137","text":"Aji Sax ji, yaaka jub,"},{"style":"q1","verse":"","text":"te say àtte di yoon."},{"style":"q1","verse":"","text":""},{"style":"v","verse":"138","text":"Yaa santaane sa kàdduy seede ci dëgg"},{"style":"q1","verse":"","text":"ak kóllëre gu yaa."},{"style":"q1","verse":"","text":""},{"style":"v","verse":"139","text":"Damaa gis bañ yiy sàggane say wax,"},{"style":"q1","verse":"","text":"xol bu tàng di ma rey."},{"style":"q1","verse":"","text":""},{"style":"v","verse":"140","text":"Sang bi, maaka sopp sa kàddu"},{"style":"q2","verse":"","text":"gi set ni weñ gu ñu xelli!"},{"style":"q1","verse":"","text":""},{"style":"v","verse":"141","text":"Ñàkk naa solo, faaleesu ma,"},{"style":"q1","verse":"","text":"waaye sàgganewuma say tegtal."},{"style":"q1","verse":"","text":""},{"style":"v","verse":"142","text":"Sa àtte moo di àtte ba fàww,"},{"style":"q1","verse":"","text":"te saw yoon a dëggu."},{"style":"q1","verse":"","text":""},{"style":"v","verse":"143","text":"Njekkar ak njàqare dab ma,"},{"style":"q1","verse":"","text":"say santaane di sama bànneex."},{"style":"q1","verse":"","text":""},{"style":"v","verse":"144","text":"Sa kàdduy seedee di dëgg ba fàww,"},{"style":"q1","verse":"","text":"may ma, ma ràññee, ba dund."},{"style":"b","verse":"","text":""},{"style":"q1","verse":"","text":""},{"style":"v","verse":"145","text":"Aji Sax ji, woo naa la wall lu ma man,"},{"style":"q1","verse":"","text":"wuyu ma, ma topp sa dogali yoon."},{"style":"q1","verse":"","text":""},{"style":"v","verse":"146","text":"Dama ne: «Wóoy, wallu ma,"},{"style":"q1","verse":"","text":"ma sàmm sa kàdduy seede.»"},{"style":"q1","verse":"","text":""},{"style":"v","verse":"147","text":"Damaa jëlu, di la woo,"},{"style":"q1","verse":"","text":"di xaar sa kàddu."},{"style":"q1","verse":"","text":""},{"style":"v","verse":"148","text":"Damay xoole guddi gépp,"},{"style":"q1","verse":"","text":"di jàngat sa kàddu."},{"style":"q1","verse":"","text":""},{"style":"v","verse":"149","text":"Aji Sax ji, sama baat bii, teewloo ko sa ngor,"},{"style":"q1","verse":"","text":"te musal ma ni nga baaxoo muslee."},{"style":"q1","verse":"","text":""},{"style":"v","verse":"150","text":"Rabatkati pexe yaa ngi jegesi,"},{"style":"q1","verse":"","text":"di nit ñu sore saw yoon."},{"style":"q1","verse":"","text":""},{"style":"v","verse":"151","text":"Waaye yaw Aji Sax ji, jege nga,"},{"style":"q1","verse":"","text":"te sa santaane yépp a dëggu."},{"style":"q1","verse":"","text":""},{"style":"v","verse":"152","text":"Yàgg naa xam ne sa kàdduy seede"},{"style":"q1","verse":"","text":"wax la joo saxal dàkk."},{"style":"b","verse":"","text":""},{"style":"q1","verse":"","text":""},{"style":"v","verse":"153","text":"Xoolal sama coono te xettali ma;"},{"style":"q1","verse":"","text":"saw yoon déy, sàgganewuma ko."},{"style":"q1","verse":"","text":""},{"style":"v","verse":"154","text":"Àtte ma, ba jot ma;"},{"style":"q1","verse":"","text":"musal ma, yaa ko dige."},{"style":"q1","verse":"","text":""},{"style":"v","verse":"155","text":"Ku bon sore sa wall,"},{"style":"q1","verse":"","text":"ngir sàkkuwul sa dogali yoon."},{"style":"q1","verse":"","text":""},{"style":"v","verse":"156","text":"Aji Sax ji, sa yërmande yaa na;"},{"style":"q1","verse":"","text":"musal ma ni nga ko baaxoo."},{"style":"q1","verse":"","text":""},{"style":"v","verse":"157","text":"Ñi ma topp ak ñi ma baña bare,"},{"style":"q1","verse":"","text":"te taxul ma dëddu sa kàdduy seede."},{"style":"q1","verse":"","text":""},{"style":"v","verse":"158","text":"Damaa gis workat yi, sib leen;"},{"style":"q1","verse":"","text":"ñoo sàmmul sa kàddu."},{"style":"q1","verse":"","text":""},{"style":"v","verse":"159","text":"Seetlul ni ma soppe say tegtal."},{"style":"q1","verse":"","text":"Éy Aji Sax ji, musal ma, yaa gore!"},{"style":"q1","verse":"","text":""},{"style":"v","verse":"160","text":"Sa mboolem kàddu dëgg la,"},{"style":"q1","verse":"","text":"sa àtte yépp di dëgg, sax dàkk."},{"style":"b","verse":"","text":""},{"style":"q1","verse":"","text":""},{"style":"v","verse":"161","text":"Ay kilifaa ma topp ci dara,"},{"style":"q1","verse":"","text":"te teewul ma wormaal sa kàddu."},{"style":"q1","verse":"","text":""},{"style":"v","verse":"162","text":"Man de, maa ngi bége sa kàddu"},{"style":"q1","verse":"","text":"ni ku for alal ju bare."},{"style":"q1","verse":"","text":""},{"style":"v","verse":"163","text":"Fen, ma bañ, ba sib;"},{"style":"q1","verse":"","text":"sa yoon, ma sopp."},{"style":"q1","verse":"","text":""},{"style":"v","verse":"164","text":"Juróom ñaari yoon ci bés"},{"style":"q1","verse":"","text":"màggale naa la ko say àttey dëgg."},{"style":"q1","verse":"","text":""},{"style":"v","verse":"165","text":"Jàmm ju baree ñeel ku sopp sa yoon,"},{"style":"q1","verse":"","text":"te dara du ko fakkastal."},{"style":"q1","verse":"","text":""},{"style":"v","verse":"166","text":"Aji Sax ji, sa wall laa yaakaar,"},{"style":"q1","verse":"","text":"say santaane laa jëfe."},{"style":"q1","verse":"","text":""},{"style":"v","verse":"167","text":"Sama xol laa toppe sa kàdduy seede,"},{"style":"q1","verse":"","text":"te sopp koo sopp."},{"style":"q1","verse":"","text":""},{"style":"v","verse":"168","text":"Damaa topp say tegtal ak sa kàdduy seede,"},{"style":"q1","verse":"","text":"fépp fu ma jaar kay yaa ngi ciy gis."},{"style":"b","verse":"","text":""},{"style":"q1","verse":"","text":""},{"style":"v","verse":"169","text":"Aji Sax ji, yal na sama yuux àgg fa yaw;"},{"style":"q1","verse":"","text":"may ma, ma ràññee, yaa ko dige."},{"style":"q1","verse":"","text":""},{"style":"v","verse":"170","text":"Yal na sama dagaan àgg fa yaw;"},{"style":"q1","verse":"","text":"xettali ma, yaa ko dige."},{"style":"q1","verse":"","text":""},{"style":"v","verse":"171","text":"Naa xaacu, woyal la,"},{"style":"q1","verse":"","text":"yaa may jàngal sa dogali yoon."},{"style":"q1","verse":"","text":""},{"style":"v","verse":"172","text":"Naa woye sa kàddu,"},{"style":"q1","verse":"","text":"loo santaane, yoon la."},{"style":"q1","verse":"","text":""},{"style":"v","verse":"173","text":"Yal nanga ma dikke ndimbal,"},{"style":"q1","verse":"","text":"say tegtal laa tànn."},{"style":"q1","verse":"","text":""},{"style":"v","verse":"174","text":"Aji Sax ji, namm naa sa wall,"},{"style":"q1","verse":"","text":"sa yoon ay sama bànneex."},{"style":"q1","verse":"","text":""},{"style":"v","verse":"175","text":"Yal naa dund ba màggal la,"},{"style":"q1","verse":"","text":"say ndigal di sama ndimbal."},{"style":"q1","verse":"","text":""},{"style":"v","verse":"176","text":"Lajj naa ni xar mu réer;"},{"style":"q1","verse":"","text":"gindi ma, Sang bi,"},{"style":"q1","verse":"","text":"sàgganewuma say santaane de!"}]