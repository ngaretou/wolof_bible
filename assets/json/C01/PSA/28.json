[{"style":"s1","text":"Aji Sax jeey àtte ñoñam"},{"style":"d","text":""},{"style":"v","text":"Ñeel Daawuda."},{"style":"b","text":""},{"style":"q1","text":"Éy Aji Sax ji, yaw laay woo,"},{"style":"q1","text":"di la wéeroo, bu ma tanqamlu."},{"style":"q1","text":"Soo nee cell,"},{"style":"q1","text":"ma xawa tàbbim pax."},{"style":"q1","text":""},{"style":"v","text":"Ngalla déglul, ma tinu la,"},{"style":"q1","text":"woo la wall,"},{"style":"q1","text":"dékk lay loxo,"},{"style":"q1","text":"jublu sa \\w néegu biir bu sell|néeg bu sell b-:\\w* ba."},{"style":"b","text":""},{"style":"q1","text":""},{"style":"v","text":"Bu ma sànkaaleek ab soxor,"},{"style":"q1","text":"di ma booleek kuy def lu bon,"},{"style":"q1","text":"di wax moroom ma jàmm,"},{"style":"q1","text":"te dencal ko ay ca xolam."},{"style":"q1","text":""},{"style":"v","text":"Fey leen seen liggéey,"},{"style":"q1","text":"seen kemu jëf ju bon."},{"style":"q1","text":"Jox leen seen añu jëf,"},{"style":"q1","text":"yool leen seen yelleef."},{"style":"q1","text":""},{"style":"v","text":"Xooluñu Aji Sax jeeki jëfam,"},{"style":"q1","text":"ak liggéey bi mu def."},{"style":"q1","text":"Da leen di yàqate,"},{"style":"q1","text":"te dootu leen yékkati."},{"style":"b","text":""},{"style":"q1","text":""},{"style":"v","text":"Jaajëfe Aji Sax ji,"},{"style":"q1","text":"ki ma nangul samay dagaan!"},{"style":"q1","text":""},{"style":"v","text":"Aji Sax jee may dooleel, di ma feg."},{"style":"q1","text":"Moom laa wóolu, mu wallu ma,"},{"style":"q1","text":"sama xol tooy,"},{"style":"q1","text":"ma woy, sante ko."},{"style":"q1","text":""},{"style":"v","text":"Aji Sax jeey dooleel ñoñam."},{"style":"q1","text":"Mooy làq, di musal buur bi mu fal."},{"style":"q1","text":""},{"style":"v","text":"Ngalla musalal sa mbooloo,"},{"style":"q1","text":"barkeelal sa ñoñ ñii,"},{"style":"q1","text":"sàmm leen, boot ba fàww."}]