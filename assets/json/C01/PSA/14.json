[{"style":"s1","text":"Yàqute maase na"},{"style":"d","text":""},{"style":"v","text":"Mu jëm ci njiital woykat yi, ñeel Daawuda."},{"style":"b","text":""},{"style":"q1","text":"Ab dof a nga naa ca xelam: «Yàlla amul!»"},{"style":"q1","text":"Ñu ni mel ay def njekkar, seeni jëf siblu,"},{"style":"q1","text":"kenn defu ci lu baax."},{"style":"q1","text":""},{"style":"v","text":"Aji Sax jee tollu asamaan, jéer doom aadama,"},{"style":"q1","text":"di seet ku ci xelu, tey wut Yàlla."},{"style":"q1","text":""},{"style":"v","text":"Ñépp lajj,"},{"style":"q1","text":"bokk yàqu yaxeet."},{"style":"q1","text":"Kenn deful lu baax,"},{"style":"q1","text":"du kenn sax."},{"style":"q1","text":""},{"style":"v","text":"Aji Sax ji nee: «Xanaa ñiy def lu bon ñépp xamuñu dara?"},{"style":"q1","text":"Ñuy lekk sama ñoñ niw ñam,"},{"style":"q1","text":"te wutuñu Aji Sax ji.»"},{"style":"q1","text":""},{"style":"v","text":"Foofu lañuy tiite tiitaange ju réy!"},{"style":"q1","text":"Du Yàllaa ngi ànd ak kuréeli ñu jub ñi?"},{"style":"q1","text":""},{"style":"v","text":"Ku néewlee yaakaar, ngeen tas ko,"},{"style":"q1","text":"waaye Aji Sax ji la làqoo."},{"style":"b","text":""},{"style":"q1","text":""},{"style":"v","text":"Ana kuy tollu \\w Siyoŋ|Siyoŋ:\\w*, xettali Israayil?"},{"style":"q1","text":"Éy bés bu Aji Sax ji tijjee wërsëgu ñoñam,"},{"style":"q1","text":"ndaw mbégte ci giirug \\w Yanqóoba|Yanqóoba:\\w*!"},{"style":"q1","text":"Ndaw bànneex laa ne, ci Israayil gii!"}]