[{"style":"s1","text":"Aji Sax jeey gindee, di yiire"},{"style":"d","text":""},{"style":"v","text":"Ñeel Daawuda."},{"style":"b","text":""},{"style":"q1","text":"Aji Sax ji, yaw laay diis sama bakkan."},{"style":"q1","text":""},{"style":"v","text":"Sama Yàlla, yaw laa yaakaar."},{"style":"q1","text":"Yàlla buma rus,"},{"style":"q1","text":"noon yi ree."},{"style":"q1","text":""},{"style":"v","text":"Deesu la séentu, ba rus."},{"style":"q1","text":"Kuy wor ci neen mooy rus."},{"style":"b","text":""},{"style":"q1","text":""},{"style":"v","text":"Éy, Aji Sax ji, won ma saw yoon,"},{"style":"q1","text":"xamal ma fi nga ma jaarloo."},{"style":"q1","text":""},{"style":"v","text":"Jiitee ma sag dëgg, jàngal ma."},{"style":"q1","text":"Yaw yaay Yàlla ji may musal,"},{"style":"q1","text":"ma di la yendoo yaakaar."},{"style":"q1","text":""},{"style":"v","text":"Aji Sax ji, bàyyil xel sa yërmandeek sa ngor,"},{"style":"q1","text":"sa jikkoo ngi fés ba nëgëni."},{"style":"q1","text":""},{"style":"v","text":"Bul xool li ma bàkkaare ndaw ak li ma moy."},{"style":"q1","text":"Aji Sax ji, xoole ma sa ngor ngir sag mbaax."},{"style":"b","text":""},{"style":"q1","text":""},{"style":"v","text":"Aji Sax jee baax, rafeti dogal,"},{"style":"q1","text":"di gindi moykat ci yoon wi,"},{"style":"q1","text":""},{"style":"v","text":"di jiite ku woyof mbubb ci njubte,"},{"style":"q1","text":"di ko xamal aw yoonam."},{"style":"q1","text":""},{"style":"v","text":"Aji Sax ji ngor ak dëgg rekk lay jiitee"},{"style":"q1","text":"kuy sàmm \\w kóllëreem|kóllëre g-:\\w* ak seedey yoonam."},{"style":"b","text":""},{"style":"q1","text":""},{"style":"v","text":"Éy Aji Sax ji, tooñ naa lool,"},{"style":"q1","text":"jéggal ma ngir sa tur."},{"style":"q1","text":""},{"style":"v","text":"Ana kuy wormaal Aji Sax ji,"},{"style":"q1","text":"mu won ko yoon wi mata tànn,"},{"style":"q1","text":""},{"style":"v","text":"muy dunde ngëneel,"},{"style":"q1","text":"askanam moom réew mi?"},{"style":"q1","text":""},{"style":"v","text":"Ndéeyu Aji Sax ji, jagley ku ko ragal."},{"style":"q1","text":"Kóllëreem la koy xamal."},{"style":"q1","text":""},{"style":"v","text":"Samay gët jàkk rekk ci Aji Sax ji,"},{"style":"q1","text":"moo may xettali ci fiiru noon."},{"style":"b","text":""},{"style":"q1","text":""},{"style":"v","text":"Ngalla geesu ma, baaxe ma,"},{"style":"q1","text":"maa wéet, néew doole,"},{"style":"q1","text":""},{"style":"v","text":"sama xol feesey xalaat."},{"style":"q1","text":"Rikk, teggil ma njàqare!"},{"style":"q1","text":""},{"style":"v","text":"Xoolal sama naqar ak sama tiis,"},{"style":"q1","text":"te baal ma bépp bàkkaar."},{"style":"q1","text":""},{"style":"v","text":"Xoolal noon yi ne gàññ,"},{"style":"q1","text":"bañ ma mbañeelu fitna."},{"style":"b","text":""},{"style":"q1","text":""},{"style":"v","text":"Éy, aar ma, musal ma!"},{"style":"q1","text":"Bu ma rusloo,"},{"style":"q1","text":"yaw laa làqoo."},{"style":"q1","text":""},{"style":"v","text":"Yal na ma mànduteek njub taxawu,"},{"style":"q1","text":"maa ngii, di la xaar."},{"style":"q1","text":""},{"style":"v","text":"Éy Yàlla, teggilal Israayil tiisoo tiis."}]