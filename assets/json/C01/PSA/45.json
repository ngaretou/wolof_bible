[{"style":"s1","verse":"","text":"Buur a ngi séetal"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, dëppook galan bu ñuy wax Tóor-tóor, ñeel askanu Kore wu góor, dib taalifu yeete, te di woyu mbëggeel."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Woy wu neex a fees sama xol,"},{"style":"q1","verse":"","text":"may taalifal Buur,"},{"style":"q1","verse":"","text":"sama làmmiñ ni xalimag bindkatu ndaanaan."},{"style":"b","verse":"","text":""},{"style":"q1","verse":"","text":""},{"style":"v","verse":"3","text":"Yaa gëna góorayiwe ci àddina,"},{"style":"q1","verse":"","text":"sa kàddu diw yiw,"},{"style":"q1","verse":"","text":"ndax Yàllaa la barkeel ba fàww!"},{"style":"q1","verse":"","text":""},{"style":"v","verse":"4","text":"Jàmbaaroo, takkal sa saamar,"},{"style":"q1","verse":"","text":"te yànj, am daraja;"},{"style":"q1","verse":"","text":""},{"style":"v","verse":"5","text":"ànd ak daraja, dawal ba am ndam,"},{"style":"q1","verse":"","text":"di dawal dëgg ak yërmande ji war,"},{"style":"q1","verse":"","text":"ba mana def ay jaloore."},{"style":"q1","verse":"","text":""},{"style":"v","verse":"6","text":"Yaw Buur, say fitt a ñaw,"},{"style":"q1","verse":"","text":"di jam say noon ci xol,"},{"style":"q1","verse":"","text":"ay xeet daanu, nga tiim."},{"style":"q1","verse":"","text":""},{"style":"v","verse":"7","text":"Yaw Yàlla, sab jal a sax dàkk ba fàww."},{"style":"q1","verse":"","text":"sa yetu buur njub la,"},{"style":"q1","verse":"","text":""},{"style":"v","verse":"8","text":"yaa sopp dëgg, bañ lu bon,"},{"style":"q1","verse":"","text":"ba Yàlla, sa Yàlla diwe la diwu mbég,"},{"style":"q1","verse":"","text":"nga tiim say moroom:"},{"style":"q1","verse":"","text":""},{"style":"v","verse":"9","text":"sa yére yépp di gilli ndàbbu miir, ak \\w alowes|alowes:\\w* akum kanel,"},{"style":"q1","verse":"","text":"ñu di la bégale xalam,"},{"style":"q1","verse":"","text":"ca sa biir kër yu yànj."},{"style":"q1","verse":"","text":""},{"style":"v","verse":"10","text":"Ay doomi buur a ngi ci jigéen ñi nga teral,"},{"style":"q1","verse":"","text":"sab lingeer féete la ndijoor,"},{"style":"q1","verse":"","text":"takkoo ngëneelu wurus."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Janq doom, gisal, déglul te teewlu ma,"},{"style":"q1","verse":"","text":"fàtteel say bokk, fàtte sa kër baay,"},{"style":"q1","verse":"","text":""},{"style":"v","verse":"12","text":"Buur xemmeme la sab taar;"},{"style":"q1","verse":"","text":"mooy sab sang, wormaal ko."},{"style":"q1","verse":"","text":""},{"style":"v","verse":"13","text":"Waa Tir a lay yótsiy may,"},{"style":"q1","verse":"","text":"ay boroom alal di wut lu la neex."},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Séetu Buur duggsi na, ne ràññ,"},{"style":"q1","verse":"","text":"sol mbubb mu wurus way tàkk."},{"style":"q1","verse":"","text":""},{"style":"v","verse":"15","text":"Ñu yóbbul ko Buur, mu ne boyy,"},{"style":"q1","verse":"","text":"janq ja ànd ak moom, diy toppam, ñu indil leen Buur,"},{"style":"q1","verse":"","text":""},{"style":"v","verse":"16","text":"ñu duggsi kër buur,"},{"style":"q1","verse":"","text":"ci biir mbégteek bànneex."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Yaw Buur, yal na la sa doom yu góor wuutu ci seen jalu maam,"},{"style":"q1","verse":"","text":"nga def leeni kàngam ci réew mi mépp."},{"style":"q1","verse":"","text":""},{"style":"v","verse":"18","text":"Maa lay joobe ba sa tur du fey mukk,"},{"style":"q1","verse":"","text":"xeet yi saxoo laa sant ba fàww."}]