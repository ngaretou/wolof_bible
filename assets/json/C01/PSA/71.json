[{"style":"s1","verse":"","text":"Mag a ngi séentu Yàlla àtte ko dëgg"},{"style":"q1","verse":"","text":""},{"style":"v","verse":"1","text":"Aji Sax ji, yaw laa làqoo,"},{"style":"q1","verse":"","text":"yàlla buma rus mukk."},{"style":"q1","verse":"","text":""},{"style":"v","verse":"2","text":"Xettalee ma sa àtteb dëgg, yiwi ma;"},{"style":"q1","verse":"","text":"ngalla teewlu ma, te wallu ma."},{"style":"q1","verse":"","text":""},{"style":"v","verse":"3","text":"Yal nangay sama cëslaay, sama rawtu"},{"style":"q1","verse":"","text":"bu may rawesi saa su ne,"},{"style":"q1","verse":"","text":"te nga dogal sama mucc."},{"style":"q1","verse":"","text":"Yaay sama cëslaay, sama rawtu."},{"style":"q1","verse":"","text":""},{"style":"v","verse":"4","text":"Éy sama Yàlla, musal ma ci dooley ku bon"},{"style":"q1","verse":"","text":"ak ab saay-saay ak ab néeg."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Boroom bi Aji Sax ji, yaw de laa yaakaar,"},{"style":"q1","verse":"","text":"dale laa wóolu ba may ndaw."},{"style":"q1","verse":"","text":""},{"style":"v","verse":"6","text":"Yaw laa wéeroo ba may juddu;"},{"style":"q1","verse":"","text":"yaw yaa ma roccee sama biiru ndey."},{"style":"q1","verse":"","text":"Yaa yelloo sama cant fàww."},{"style":"q1","verse":"","text":""},{"style":"v","verse":"7","text":"Firndey alkànde la ma ñu bare xoole woon,"},{"style":"q1","verse":"","text":"te yaw ngay sama rawtu bu wóor."},{"style":"q1","verse":"","text":""},{"style":"v","verse":"8","text":"Samay kàddu sag cant la fees"},{"style":"q1","verse":"","text":"ak di la saxoo darajaal."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Ngalla bu ma wacc, mag laa;"},{"style":"q1","verse":"","text":"bu ma ba fi doole jeexe."},{"style":"q1","verse":"","text":""},{"style":"v","verse":"10","text":"Noon yaa nga may tooge,"},{"style":"q1","verse":"","text":"ñi may tëroo ngay diisoo,"},{"style":"q1","verse":"","text":""},{"style":"v","verse":"11","text":"naan: «Yàlla wacc na ko,"},{"style":"q1","verse":"","text":"nan ko dàq, jàpp;"},{"style":"q1","verse":"","text":"kenn du ko wallu.»"},{"style":"q1","verse":"","text":""},{"style":"v","verse":"12","text":"Éy Yàlla, bu ma sore."},{"style":"q1","verse":"","text":"Sama Yàlla, gaawe ma."},{"style":"q1","verse":"","text":""},{"style":"v","verse":"13","text":"Ñi may tuumaal,"},{"style":"q1","verse":"","text":"yal nañu leen rusloo, sànk leen."},{"style":"q1","verse":"","text":"Ñi may wuta lor,"},{"style":"q1","verse":"","text":"yal nañu leen gàcceel, sewal leen."},{"style":"q1","verse":"","text":""},{"style":"v","verse":"14","text":"Man may saxoo yaakaar,"},{"style":"q1","verse":"","text":"di la sant, di santati."},{"style":"q1","verse":"","text":""},{"style":"v","verse":"15","text":"May siiwal sa àtteb dëgg,"},{"style":"q1","verse":"","text":"di yendoo waxtaane say wall,"},{"style":"q1","verse":"","text":"doonte lim ba wees na ma."},{"style":"q1","verse":"","text":""},{"style":"v","verse":"16","text":"Boroom bi Aji Sax ji, ma dikke la sag njàmbaar,"},{"style":"q1","verse":"","text":"di tudd sa àtte dëgg gu wéet."},{"style":"q1","verse":"","text":""},{"style":"v","verse":"17","text":"Éy Yàlla, ba may ndaw, nga ma xamal say kéemaan,"},{"style":"q1","verse":"","text":"te ba tey jii maa ngi koy biral."},{"style":"q1","verse":"","text":""},{"style":"v","verse":"18","text":"Éy Yàlla, bu ma bijjaawee ba weex tàll it, bu ma wacc,"},{"style":"q1","verse":"","text":"ba keroog may xamal maasu tey sa doole,"},{"style":"q1","verse":"","text":"xamal ñi ciy topp ñépp sag njàmbaar."},{"style":"q1","verse":"","text":""},{"style":"v","verse":"19","text":"Céy Yàlla, sa àtteb dëgg àkki na fa kaw-a-kaw."},{"style":"q1","verse":"","text":"Def nga lu réy."},{"style":"q1","verse":"","text":"Yaw Yàlla, ana ku mel ni yaw?"},{"style":"q1","verse":"","text":""},{"style":"v","verse":"20","text":"Won nga ma ay yoon coonooki tiis,"},{"style":"q1","verse":"","text":"waaye yaa may dundalaat,"},{"style":"q1","verse":"","text":"ma mucc xóotey suuf."},{"style":"q1","verse":"","text":""},{"style":"v","verse":"21","text":"Yal nanga ma gëna sagal,"},{"style":"q1","verse":"","text":"geesu, dëfal ma."},{"style":"b","verse":"","text":""},{"style":"q1","verse":"","text":""},{"style":"v","verse":"22","text":"Man it sama Yàlla, ma xalam, sant la"},{"style":"q1","verse":"","text":"ngir sa kóllëre."},{"style":"q1","verse":"","text":"\\w Aji Sell|Aji Sell j-:\\w* ji séddoo Israayil,"},{"style":"q1","verse":"","text":"dama lay woy aki xalam,"},{"style":"q1","verse":"","text":""},{"style":"v","verse":"23","text":"sarxolle, woy la,"},{"style":"q1","verse":"","text":"bége sag wall."},{"style":"q1","verse":"","text":""},{"style":"v","verse":"24","text":"May yendoo siiwal sa àtteb dëgg"},{"style":"q1","verse":"","text":"nde ña ma doon wuta lor"},{"style":"q1","verse":"","text":"lañu rusloo, sewal leen."}]