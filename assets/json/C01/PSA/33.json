[{"style":"s1","verse":"","text":"Nan woy Boroom bi nu sàkk"},{"style":"q1","verse":"","text":""},{"style":"v","verse":"1","text":"Yeen aji jub ñi, sarxolleleen ci Aji Sax ji;"},{"style":"q1","verse":"","text":"kuy jubal, màggal war na la."},{"style":"q1","verse":"","text":""},{"style":"v","verse":"2","text":"Xalamleen, sante Aji Sax ji,"},{"style":"q1","verse":"","text":"xalamalleen ko xalamu fukki buum."},{"style":"q1","verse":"","text":""},{"style":"v","verse":"3","text":"Fentalleen ko woy,"},{"style":"q1","verse":"","text":"xalam, mu neex, sarxolle jib."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"Aji Sax jee jub kàddu."},{"style":"q1","verse":"","text":"Mooy jëfe lépp kóllëre."},{"style":"q1","verse":"","text":""},{"style":"v","verse":"5","text":"Moo bëgg dëgg ak yoon."},{"style":"q1","verse":"","text":"Aji Sax ji, ngoram a fees àddina."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Kàddug Aji Sax ji la asamaan sosoo,"},{"style":"q1","verse":"","text":"ci baatam la gàngoori asamaan yépp sàkkoo."},{"style":"q1","verse":"","text":""},{"style":"v","verse":"7","text":"Moo boole ndoxi géej, jal,"},{"style":"q1","verse":"","text":"yeb xóotey géej ciy mbànd."},{"style":"q1","verse":"","text":""},{"style":"v","verse":"8","text":"Yeen waa àddina sépp, ragalleen Aji Sax ji;"},{"style":"q1","verse":"","text":"yeen àddina wërngal këpp, wormaalleen ko."},{"style":"q1","verse":"","text":""},{"style":"v","verse":"9","text":"Moo àddu, mu am;"},{"style":"q1","verse":"","text":"santaane, mu sotti."},{"style":"q1","verse":"","text":""},{"style":"v","verse":"10","text":"Aji Sax jeey neenal li xeet yiy fexe,"},{"style":"q1","verse":"","text":"di gàntal li mbooloo yiy mébét;"},{"style":"q1","verse":"","text":""},{"style":"v","verse":"11","text":"Aji Sax ji nas, mu àntu ba fàww,"},{"style":"q1","verse":"","text":"mu mébét, mu sottil maasoo maas."},{"style":"q1","verse":"","text":""},{"style":"v","verse":"12","text":"Ndokkalee yeen xeet wi Aji Sax ji di seen Yàlla,"},{"style":"q1","verse":"","text":"yeen askan wi Aji Sax ji séddoo."},{"style":"q1","verse":"","text":""},{"style":"v","verse":"13","text":"Asamaan la Aji Sax jiy jéere,"},{"style":"q1","verse":"","text":"di gis doom aadama yépp."},{"style":"q1","verse":"","text":""},{"style":"v","verse":"14","text":"Jal ba mu tooge"},{"style":"q1","verse":"","text":"lay niire waa àddina sépp."},{"style":"q1","verse":"","text":""},{"style":"v","verse":"15","text":"Moo tabax seen xol, ñoom ñépp;"},{"style":"q1","verse":"","text":"lu ñu def, xam na ko."},{"style":"q1","verse":"","text":""},{"style":"v","verse":"16","text":"Mbooloo mu réy mayul Buur ndam,"},{"style":"q1","verse":"","text":"doole ju bare walluwul jàmbaar."},{"style":"q1","verse":"","text":""},{"style":"v","verse":"17","text":"Yaakaar aw fas nax sa bopp la,"},{"style":"q1","verse":"","text":"kàttanu fas dug wall."},{"style":"q1","verse":"","text":""},{"style":"v","verse":"18","text":"Ma ne, Aji Sax jee naa jàkk ku ko ragal"},{"style":"q1","verse":"","text":"tey wéeroo ngoram."},{"style":"q1","verse":"","text":""},{"style":"v","verse":"19","text":"Day bakkanam,"},{"style":"q1","verse":"","text":"di ko dundal cib xiif."},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Nu ngi séentu Aji Sax ji,"},{"style":"q1","verse":"","text":"moo nuy taxawu, di nu feg."},{"style":"q1","verse":"","text":""},{"style":"v","verse":"21","text":"Ci moom la sunu xol di sedde,"},{"style":"q1","verse":"","text":"turam wu sell lanu wóolu."},{"style":"q1","verse":"","text":""},{"style":"v","verse":"22","text":"Aji Sax ji, ngalla baaxe nu sa ngor,"},{"style":"q1","verse":"","text":"moom lanu yaakaar fi yaw."}]