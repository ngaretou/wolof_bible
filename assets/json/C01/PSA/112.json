[{"style":"s1","text":"Ku ragal Yàlla gis mbaaxam"},{"style":"q1","text":""},{"style":"v","text":"Màggalleen Ki Sax!"},{"style":"q1","text":"Ndokkalee ku ragal Aji Sax ji,"},{"style":"q1","text":"di tàqamtikoo ay santaaneem."},{"style":"q1","text":""},{"style":"v","text":"Aw askanam ay am doole ci réew mi."},{"style":"q1","text":"Ku jub saw xeet barkeel,"},{"style":"q1","text":""},{"style":"v","text":"alal ak koom am sa kër,"},{"style":"q1","text":"sag jëf yu jekk sax dàkk."},{"style":"q1","text":""},{"style":"v","text":"Ceeñeeru biir lëndëm jollil na ku jub"},{"style":"q1","text":"ak ku baax, di boroom yërmande ak njubte."},{"style":"q1","text":""},{"style":"v","text":"Ki baaxle mooy ki laabiir, di leble,"},{"style":"q1","text":"di jëflante cig njub."},{"style":"q1","text":""},{"style":"v","text":"Ku jub du tërëf mukk,"},{"style":"q1","text":"te dees na ko fàttaliku ba fàww."},{"style":"q1","text":""},{"style":"v","text":"Du ragal dég-dég bu tiis,"},{"style":"q1","text":"xel ma day dal, mu wóolu Aji Sax ji,"},{"style":"q1","text":""},{"style":"v","text":"fit wa toog, du ragal,"},{"style":"q1","text":"ba kera muy gis noonam jóoru."},{"style":"q1","text":""},{"style":"v","text":"Moo yéwén ci li muy may néew-doole yi,"},{"style":"q1","text":"njekkam sax dàkk,"},{"style":"q1","text":"dooleem di yokku, ànd ak daraja."},{"style":"q1","text":""},{"style":"v","text":"Soxor bi da koy gis, mer,"},{"style":"q1","text":"iñaan bay yéyu, jeex tàkk;"},{"style":"q1","text":"nde soxor, yaakaar ju tas rekk."}]