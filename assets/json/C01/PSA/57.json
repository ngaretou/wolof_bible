[{"style":"s1","text":"Yàlla jógal, wallu ma!"},{"style":"d","text":""},{"style":"v","text":"Mu jëm ci njiital woykat yi, dëppook galan bi ñuy woowe Bul yàq, diy ñaan, ñeel Daawuda, gannaaw ba mu dawee Buur Sawul, ba dugg ca xunt ma\\f + \\fr 57.1 \\ft Seetal ci \\bk 1.Samiyel\\bk* saar 24.\\f*."},{"style":"b","text":""},{"style":"q1","text":""},{"style":"v","text":"Éy Yàlla, baaxe ma, ngalla baaxe ma,"},{"style":"q1","text":"fi yaw laay làqu,"},{"style":"q1","text":"yiiroo sa kiiraay,"},{"style":"q1","text":"ba musiba yi jàll."},{"style":"q1","text":""},{"style":"v","text":"Ma woo Yàlla, Aji Kawe ji,"},{"style":"q1","text":"Yàlla, mi may matalal."},{"style":"q1","text":""},{"style":"v","text":"Mooy yónnee fa asamaan, musal ma,"},{"style":"q1","text":"dumaal ma ku may noot. \\qs \\+w Selaw|selaw:\\+w*.\\qs*"},{"style":"q1","text":"Yàllaay yónnee jëfi ngoram ak wormaam."},{"style":"b","text":""},{"style":"q1","text":""},{"style":"v","text":"Maa ngi tëdd ci biiri noon"},{"style":"q1","text":"yu mel niy gaynde, di yàpp doom aadama."},{"style":"q1","text":"Seeni sell niy xeej aki fitt,"},{"style":"q1","text":"seen làmmiñ di saamar yu ñaw."},{"style":"q1","text":""},{"style":"v","text":"Éy Yàlla, yaa màgg, ba sut asamaan,"},{"style":"q1","text":"sag leer tiim suuf sépp."},{"style":"q1","text":""},{"style":"v","text":"Noon yi di ma fiir,"},{"style":"q1","text":"sama xol jeex."},{"style":"q1","text":"Ñu gasal mam pax,"},{"style":"q1","text":"far tàbbi ca. \\qs Selaw.\\qs*"},{"style":"b","text":""},{"style":"q1","text":""},{"style":"v","text":"Yàlla, dogu naa,"},{"style":"q1","text":"dogu naa woy, di la kañ."},{"style":"q1","text":""},{"style":"v","text":"Na sama jëmm jépp yewwu,"},{"style":"q1","text":"xalam ak moroom ma yewwu;"},{"style":"q1","text":"ma yee leeru njël."},{"style":"q1","text":""},{"style":"v","text":"Boroom bi, naa lay gërëm ci biir xeet yi,"},{"style":"q1","text":"kañ la ci biir waaso yi."},{"style":"q1","text":""},{"style":"v","text":"Sa ngor a màgg, ba àkki asamaan,"},{"style":"q1","text":"sa worma àkki fa kaw-a-kaw."},{"style":"b","text":""},{"style":"q1","text":""},{"style":"v","text":"Éy Yàlla, yaa màgg, ba sut asamaan,"},{"style":"q1","text":"sag leer tiim suuf sépp."}]