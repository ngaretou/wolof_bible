[{"style":"s1","verse":"","text":"Na àddina wërngal këpp màggal Yàlla"},{"style":"q1","verse":"","text":""},{"style":"v","verse":"1","text":"Màggalleen Ki Sax!"},{"style":"q1","verse":"","text":"Nangeen màggale Aji Sax ji fa asamaan,"},{"style":"q1","verse":"","text":"màggale ko fa kaw-a-kaw."},{"style":"q1","verse":"","text":""},{"style":"v","verse":"2","text":"Màggalleen ko, yeen malaakaam yépp,"},{"style":"q1","verse":"","text":"màggalleen ko, yeen gàngooram yi."},{"style":"q1","verse":"","text":""},{"style":"v","verse":"3","text":"Màggalleen ko, yeen jant beek weer wi,"},{"style":"q1","verse":"","text":"màggalleen ko, yeen mboolem biddiiw yii di nes-nesi."},{"style":"q1","verse":"","text":""},{"style":"v","verse":"4","text":"Màggalleen ko, yeen asamaani kaw-li-kaw,"},{"style":"q1","verse":"","text":"ba ca ndox ma tiim asamaan ya."},{"style":"q1","verse":"","text":""},{"style":"v","verse":"5","text":"Nañu màggal turu Aji Sax ji,"},{"style":"q1","verse":"","text":"kii kat a santaane, lii lépp am."},{"style":"q1","verse":"","text":""},{"style":"v","verse":"6","text":"Moo leen samp, ñu sax ba fàww,"},{"style":"q1","verse":"","text":"mu dogal ko, te du toxu."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Nangeen màggale Aji Sax ji fa kaw suuf,"},{"style":"q1","verse":"","text":"yeen ninki-nankay géej ak xóote yépp,"},{"style":"q1","verse":"","text":""},{"style":"v","verse":"8","text":"ba ca melax yaak doj yu sedd yay taw,"},{"style":"q1","verse":"","text":"ak tawub yuur akub lay,"},{"style":"q1","verse":"","text":"ba ca ngëlén yu mag yay def ndigalam."},{"style":"q1","verse":"","text":""},{"style":"v","verse":"9","text":"Màggalleen ko yeen tund yu mag yeek"},{"style":"q1","verse":"","text":"yu ndaw yépp,"},{"style":"q1","verse":"","text":"ba ci garab yiy meññ ak garabi seedar yi,"},{"style":"q1","verse":"","text":""},{"style":"v","verse":"10","text":"ba ci mala yépp, yu àll ak gépp jur"},{"style":"q1","verse":"","text":"ak luy raam ak njanaaw,"},{"style":"q1","verse":"","text":""},{"style":"v","verse":"11","text":"ak buuri àddinaak xeet yépp,"},{"style":"q1","verse":"","text":"ak kilifa yeek njiiti àddina yépp,"},{"style":"q1","verse":"","text":""},{"style":"v","verse":"12","text":"xale bu góor ak bu jigéen,"},{"style":"q1","verse":"","text":"mag ak ndaw."},{"style":"q1","verse":"","text":""},{"style":"v","verse":"13","text":"Màggalleen turu Aji Sax ji,"},{"style":"q1","verse":"","text":"moom doŋŋ la turam kawe,"},{"style":"q1","verse":"","text":"darajaam tiim asamaan ak suuf."},{"style":"q1","verse":"","text":""},{"style":"v","verse":"14","text":"Moo dooleel ñoñam,"},{"style":"q1","verse":"","text":"wóllëreem ñiy mbooloom \\w bànni Israayil|bànni Israayil:\\w*,"},{"style":"q1","verse":"","text":"xeet wi mu xejjoo, di ko màggal."},{"style":"q1","verse":"","text":"Màggalleen Ki Sax!"}]