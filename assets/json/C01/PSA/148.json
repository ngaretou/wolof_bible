[{"style":"s1","text":"Na àddina wërngal këpp màggal Yàlla"},{"style":"q1","text":""},{"style":"v","text":"Màggalleen Ki Sax!"},{"style":"q1","text":"Nangeen màggale Aji Sax ji fa asamaan,"},{"style":"q1","text":"màggale ko fa kaw-a-kaw."},{"style":"q1","text":""},{"style":"v","text":"Màggalleen ko, yeen malaakaam yépp,"},{"style":"q1","text":"màggalleen ko, yeen gàngooram yi."},{"style":"q1","text":""},{"style":"v","text":"Màggalleen ko, yeen jant beek weer wi,"},{"style":"q1","text":"màggalleen ko, yeen mboolem biddiiw yii di nes-nesi."},{"style":"q1","text":""},{"style":"v","text":"Màggalleen ko, yeen asamaani kaw-li-kaw,"},{"style":"q1","text":"ba ca ndox ma tiim asamaan ya."},{"style":"q1","text":""},{"style":"v","text":"Nañu màggal turu Aji Sax ji,"},{"style":"q1","text":"kii kat a santaane, lii lépp am."},{"style":"q1","text":""},{"style":"v","text":"Moo leen samp, ñu sax ba fàww,"},{"style":"q1","text":"mu dogal ko, te du toxu."},{"style":"b","text":""},{"style":"q1","text":""},{"style":"v","text":"Nangeen màggale Aji Sax ji fa kaw suuf,"},{"style":"q1","text":"yeen ninki-nankay géej ak xóote yépp,"},{"style":"q1","text":""},{"style":"v","text":"ba ca melax yaak doj yu sedd yay taw,"},{"style":"q1","text":"ak tawub yuur akub lay,"},{"style":"q1","text":"ba ca ngëlén yu mag yay def ndigalam."},{"style":"q1","text":""},{"style":"v","text":"Màggalleen ko yeen tund yu mag yeek"},{"style":"q1","text":"yu ndaw yépp,"},{"style":"q1","text":"ba ci garab yiy meññ ak garabi seedar yi,"},{"style":"q1","text":""},{"style":"v","text":"ba ci mala yépp, yu àll ak gépp jur"},{"style":"q1","text":"ak luy raam ak njanaaw,"},{"style":"q1","text":""},{"style":"v","text":"ak buuri àddinaak xeet yépp,"},{"style":"q1","text":"ak kilifa yeek njiiti àddina yépp,"},{"style":"q1","text":""},{"style":"v","text":"xale bu góor ak bu jigéen,"},{"style":"q1","text":"mag ak ndaw."},{"style":"q1","text":""},{"style":"v","text":"Màggalleen turu Aji Sax ji,"},{"style":"q1","text":"moom doŋŋ la turam kawe,"},{"style":"q1","text":"darajaam tiim asamaan ak suuf."},{"style":"q1","text":""},{"style":"v","text":"Moo dooleel ñoñam,"},{"style":"q1","text":"wóllëreem ñiy mbooloom \\w bànni Israayil|bànni Israayil:\\w*,"},{"style":"q1","text":"xeet wi mu xejjoo, di ko màggal."},{"style":"q1","text":"Màggalleen Ki Sax!"}]