[{"style":"s1","text":"Yàllaa man ag fitt"},{"style":"d","text":""},{"style":"v","text":"Mu jëm ci njiital woykat yi, dib taalifu cant, ñeel Daawuda."},{"style":"b","text":""},{"style":"q1","text":""},{"style":"v","text":"Éy Yàlla, déglul sama kàddug tawat;"},{"style":"q1","text":"ngalla aaral sama bakkan ci noon bu raglu."},{"style":"q1","text":""},{"style":"v","text":"Làq ma pexey ku bon,"},{"style":"q1","text":"ma rëcc gàngooru defkati ñaawtéef."},{"style":"b","text":""},{"style":"q1","text":""},{"style":"v","text":"Ñu ngi daas seen làmmiñ niy saamar,"},{"style":"q1","text":"di fitte seeni kàdduy wextan,"},{"style":"q1","text":""},{"style":"v","text":"di jam ku ñu tëru te deful dara;"},{"style":"q1","text":"jekki jam ko, te tiituñu ci dara."},{"style":"q1","text":""},{"style":"v","text":"Dañoo dogu ca lu bon la ñu nar,"},{"style":"q1","text":"di diisoo na ñuy làqe ay fiir,"},{"style":"q1","text":"te naan: «Kenn du ko gis!»"},{"style":"q1","text":""},{"style":"v","text":"Dañuy lal pexem njubadi te naan:"},{"style":"q1","text":"«Lal nanu pexe mu mat sëkk.»"},{"style":"q1","text":"Nit aka xóot xel te xóoti mbóot!"},{"style":"b","text":""},{"style":"q1","text":""},{"style":"v","text":"Waaye Yàllaa leen di jamu fittam,"},{"style":"q1","text":"ñu jekki daanu."},{"style":"q1","text":""},{"style":"v","text":"Seen làmmiñ a leen di fakkastal,"},{"style":"q1","text":"ba ku leen xool wëcc bopp."},{"style":"b","text":""},{"style":"q1","text":""},{"style":"v","text":"Ñépp a ciy am tiitaange,"},{"style":"q1","text":"bay siiwal la Yàlla def,"},{"style":"q1","text":"tey xalaataat jëfam jooju."},{"style":"q1","text":""},{"style":"v","text":"Ku jub bége Aji Sax ji, làqoo ko."},{"style":"q1","text":"Képp ku namm njub, damu."}]