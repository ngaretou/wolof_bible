[{"style":"s1","text":"Am Yàllaa gën"},{"style":"d","text":""},{"style":"v","text":"Dib taalifu cant, ñeel Asaf."},{"style":"b","text":""},{"style":"q1","text":"Yàlla kay baax na ci Israayil,"},{"style":"q1","text":"baax ci ku rafet xol."},{"style":"q1","text":""},{"style":"v","text":"Waaye man de tuuti kon ma lajj,"},{"style":"q1","text":"tuuti ma tarxiis,"},{"style":"q1","text":""},{"style":"v","text":"ngir maa ñee ku bew,"},{"style":"q1","text":"ndax gis mu baaxle te di ku bon."},{"style":"b","text":""},{"style":"q1","text":""},{"style":"v","text":"Amuñu mitit,"},{"style":"q1","text":"xanaa ne faaj."},{"style":"q1","text":""},{"style":"v","text":"Doñ-doñu nit dabu leen,"},{"style":"q1","text":"coonoy doom aadama dalu leen."},{"style":"q1","text":""},{"style":"v","text":"Moo leen taxa ràngoo reewande,"},{"style":"q1","text":"làmboo coxor."},{"style":"q1","text":""},{"style":"v","text":"Dañoo suur ba gët suulu,"},{"style":"q1","text":"seen xalaati xel xëtt yoon."},{"style":"q1","text":""},{"style":"v","text":"Dañuy ñaawle, di wax lu bon,"},{"style":"q1","text":"di réy-réylu, boole ci kàdduy jaay-doole."},{"style":"q1","text":""},{"style":"v","text":"Seen ŋalŋal àkki asamaan,"},{"style":"q1","text":"làmmiñ dajal suuf."},{"style":"q1","text":""},{"style":"v","text":"Moo tax ñoñi Yàlla walbatiku ci ñoom,"},{"style":"q1","text":"di jolu seen wax nim ndox"},{"style":"q1","text":""},{"style":"v","text":"te naan: «Lu ci Yàlla xam?"},{"style":"q1","text":"Ana xam-xam fa Aji Kawe ji?»"},{"style":"q1","text":""},{"style":"v","text":"Ñu bon ñaa ngoog!"},{"style":"q1","text":"Ne finaax, di gëna woomle."},{"style":"b","text":""},{"style":"q1","text":""},{"style":"v","text":"Man kay maa sellal ci neen,"},{"style":"q1","text":"di sàmm sama der."},{"style":"q1","text":""},{"style":"v","text":"Bés bu ne yar dal ma,"},{"style":"q1","text":"saa yu ma xëyee, jot mbugal."},{"style":"q1","text":""},{"style":"v","text":"Su ma noon: «Naa waxe ni ñoom,»"},{"style":"q1","text":"kon de, ma wor sa askanu mbooloo."},{"style":"q1","text":""},{"style":"v","text":"Naka laay jéema ràññee lii,"},{"style":"q1","text":"mbir mi ëlëm ma."},{"style":"q1","text":""},{"style":"v","text":"Ba ma àggee sa kër gu sell ga,"},{"style":"q1","text":"laa doora gis muju ku bon."},{"style":"b","text":""},{"style":"q1","text":""},{"style":"v","text":"Yoonu tarxiis kay, nga leen teg,"},{"style":"q1","text":"daane leen, ñu sànku,"},{"style":"q1","text":""},{"style":"v","text":"Yàquleeka leena bett!"},{"style":"q1","text":"Musibaa leen ne fuuf, ñu ne mes!"},{"style":"q1","text":""},{"style":"v","text":"Day mel ni gént goo yewwoo."},{"style":"q1","text":"Céy Boroom bi, boo xippee, jëmmu gént ga soof la."},{"style":"b","text":""},{"style":"q1","text":""},{"style":"v","text":"Naqar laa amoon,"},{"style":"q1","text":"sama xol di dagg."},{"style":"q1","text":""},{"style":"v","text":"Booba ngaaka laa, xawma dara;"},{"style":"q1","text":"rab laa woon fi sa kanam."},{"style":"q1","text":""},{"style":"v","text":"Teewul ma des ak yaw,"},{"style":"q1","text":"nga jàpp sama loxol ndijoor."},{"style":"q1","text":""},{"style":"v","text":"Danga maa gindee sam xel,"},{"style":"q1","text":"teg ca dalale ma sa teraanga."},{"style":"q1","text":""},{"style":"v","text":"Ana ku ma am asamaan ku la moy?"},{"style":"q1","text":"Ku ma safoo kaw suuf ku la moy?"},{"style":"q1","text":""},{"style":"v","text":"Kàttan ak pexe jeex,"},{"style":"q1","text":"Yàlla di ma dooleel,"},{"style":"q1","text":"ma séddoo ko fàww."},{"style":"q1","text":""},{"style":"v","text":"Ku la sore kat, sànku;"},{"style":"q1","text":"képp ku la wor, nga bóom."},{"style":"b","text":""},{"style":"q1","text":""},{"style":"v","text":"Man de, jege Yàllaa ma gënal."},{"style":"q1","text":"Boroom bi Aji Sax ji, yaw laa def kiiraay,"},{"style":"q1","text":"ngir siiwal sa jépp jëf."}]