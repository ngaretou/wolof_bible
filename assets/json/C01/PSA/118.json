[{"style":"s1","verse":"","text":"Aji Sax jeek man, ma daan"},{"style":"q1","verse":"","text":""},{"style":"v","verse":"1","text":"Santleen Aji Sax ji, kee baax,"},{"style":"q1","verse":"","text":"kee saxoo ngoram!"},{"style":"q1","verse":"","text":""},{"style":"v","verse":"2","text":"Rikk Israayil, neleen:"},{"style":"q1","verse":"","text":"«Kee saxoo ngoram!»"},{"style":"q1","verse":"","text":""},{"style":"v","verse":"3","text":"Rikk waa kër \\w Aaróona|Aaróona:\\w*, neleen:"},{"style":"q1","verse":"","text":"«Kee saxoo ngoram!»"},{"style":"q1","verse":"","text":""},{"style":"v","verse":"4","text":"Rikk yeen ñi ragal Aji Sax ji, neleen:"},{"style":"q1","verse":"","text":"«Kee saxoo ngoram!»"},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Ci xat-xat laa woowe Ki Sax wall,"},{"style":"q1","verse":"","text":"Ki Sax wuyu ma, yaatal ma."},{"style":"q1","verse":"","text":""},{"style":"v","verse":"6","text":"Aji Sax jeek man, duma tiit."},{"style":"q1","verse":"","text":"Ana lees ma manal?"},{"style":"q1","verse":"","text":""},{"style":"v","verse":"7","text":"Aji Sax jeek man, di ma dimbali,"},{"style":"q1","verse":"","text":"may seetaan bañ yi."},{"style":"q1","verse":"","text":""},{"style":"v","verse":"8","text":"Làqoo Aji Sax jee gën"},{"style":"q1","verse":"","text":"wóolu doom aadama."},{"style":"q1","verse":"","text":""},{"style":"v","verse":"9","text":"Làqoo Aji Sax jee gën"},{"style":"q1","verse":"","text":"wóolu garmi."},{"style":"q1","verse":"","text":""},{"style":"v","verse":"10","text":"Yéefar yépp a ma sam,"},{"style":"q1","verse":"","text":"ma bëmëx leen ci dooley Aji Sax ji."},{"style":"q1","verse":"","text":""},{"style":"v","verse":"11","text":"Ñu sam maa sam;"},{"style":"q1","verse":"","text":"ma bëmëx leen ci dooley Aji Sax ji."},{"style":"q1","verse":"","text":""},{"style":"v","verse":"12","text":"Naka lañu ma sam niy yamb,"},{"style":"q1","verse":"","text":"jekki ne kamaj ni taalu boob;"},{"style":"q1","verse":"","text":"ma bëmëx ci dooley Aji Sax ji."},{"style":"q1","verse":"","text":""},{"style":"v","verse":"13","text":"Dees maa jañax, jañax, ma ter-teri,"},{"style":"q1","verse":"","text":"Aji Sax ji dimbali ma."},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Sama doole, sama kaaraange, Ki Sax a;"},{"style":"q1","verse":"","text":"te mooy sama wall tey."},{"style":"q1","verse":"","text":""},{"style":"v","verse":"15","text":"Ndam aki sarxolle ca xaymay ñu jub ña,"},{"style":"q1","verse":"","text":"ndijooru Aji Sax jee def njàmbaar!"},{"style":"q1","verse":"","text":""},{"style":"v","verse":"16","text":"Ndijoor la Aji Sax ji xàcc,"},{"style":"q1","verse":"","text":"ndijooru Aji Sax jee def njàmbaar."},{"style":"q1","verse":"","text":""},{"style":"v","verse":"17","text":"Duma dee moos, xanaa dund,"},{"style":"q1","verse":"","text":"ba nettali jaloorey Ki Sax."},{"style":"q1","verse":"","text":""},{"style":"v","verse":"18","text":"Ki Sax mbugal na maa mbugal,"},{"style":"q1","verse":"","text":"waaye waccu ma, ma dee."},{"style":"q1","verse":"","text":""},{"style":"v","verse":"19","text":"Ubbilleen ma bunti ñi jub,"},{"style":"q1","verse":"","text":"ma dugg santi Ki Sax."},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Buntu Aji Sax jaa ngii;"},{"style":"q1","verse":"","text":"ñu jub ñee ciy dugge."},{"style":"q1","verse":"","text":""},{"style":"v","verse":"21","text":"Dama lay sant, yaa ma nangul,"},{"style":"q1","verse":"","text":"wallu ma tey."},{"style":"q1","verse":"","text":""},{"style":"v","verse":"22","text":"Doj wi tabaxkat yi beddi woon,"},{"style":"q1","verse":"","text":"moo mujj di doju koñu tabax bi."},{"style":"q1","verse":"","text":""},{"style":"v","verse":"23","text":"Lii de, Aji Sax jee ko def,"},{"style":"q1","verse":"","text":"nu gis ko, yéemu."},{"style":"q1","verse":"","text":""},{"style":"v","verse":"24","text":"Bésub tey jii, Aji Sax jee ko sos,"},{"style":"q1","verse":"","text":"nan ko bége, bànneexoo ko."},{"style":"q1","verse":"","text":""},{"style":"v","verse":"25","text":"Ngalla Aji Sax ji, wallu nu."},{"style":"q1","verse":"","text":"Ngalla Aji Sax ji, may nu ndam."},{"style":"q1","verse":"","text":""},{"style":"v","verse":"26","text":"Na barke wàcc ci ki dikk ci turu Aji Sax ji."},{"style":"q1","verse":"","text":"Nu ngi leen di ñaanale fi néegu Aji Sax ji."},{"style":"q1","verse":"","text":""},{"style":"v","verse":"27","text":"Aji Sax jee di Yàlla, di nu leeral."},{"style":"q1","verse":"","text":"Jëlleen car yi, màggale,"},{"style":"q1","verse":"","text":"te dox ba ca béjjéni \\w sarxalukaay|sarxalukaay b-:\\w* ba."},{"style":"q1","verse":"","text":""},{"style":"v","verse":"28","text":"Yaa di sama Yàlla, ma di la sant;"},{"style":"q1","verse":"","text":"céy sama Yàlla, dama lay kañ."},{"style":"q1","verse":"","text":""},{"style":"v","verse":"29","text":"Santleen Aji Sax ji, kee baax,"},{"style":"q1","verse":"","text":"kee saxoo ngoram."}]