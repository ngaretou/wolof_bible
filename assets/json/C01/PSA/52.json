[{"style":"s1","text":"Yàllaa man boroom doole"},{"style":"d","text":""},{"style":"v","text":"Mu jëm ci njiital woykat yi, dib taalifu yeete bu ñeel Daawuda."},{"style":"v","text":"Mooy ba Doweg, Edomeen ba, demee ca Sawul, ne ko Daawuda dem na kër Aximeleg\\f + \\fr 52.2 \\ft Seetal ci \\bk 1.Samiyel\\bk* saar 21---22.\\f*."},{"style":"b","text":""},{"style":"q1","text":""},{"style":"v","text":"Moo! Jàmbaar ji, looy damoo jëfi coxor?"},{"style":"q1","text":"Yàlla, ngoram, bés bu nekk la."},{"style":"q1","text":""},{"style":"v","text":"Ak sa làmmiñ wi ngay sose loraange,"},{"style":"q1","text":"mel ni saatu su ñu xacc,"},{"style":"q1","text":"rambaaj bi!"},{"style":"q1","text":""},{"style":"v","text":"Lu bon a la gënal lu baax,"},{"style":"q1","text":"fen a la gënal wax dëgg. \\qs \\+w Selaw|selaw:\\+w*.\\qs*"},{"style":"q1","text":""},{"style":"v","text":"Yaa bëgg jépp wax juy yàq,"},{"style":"q1","text":"waabajiiba bi!"},{"style":"b","text":""},{"style":"q1","text":""},{"style":"v","text":"Yàlla da lay sànk ba fàww,"},{"style":"q1","text":"fëkke la sab xayma, yóbbu,"},{"style":"q1","text":"déjjatee la réewum aji dund. \\qs Selaw.\\qs*"},{"style":"q1","text":""},{"style":"v","text":"Aji jub gis ko, yéemu,"},{"style":"q1","text":"di la ree, naa:"},{"style":"q1","text":""},{"style":"v","text":"«Xoolleen jàmbaar ji làqoowul Yàlla,"},{"style":"q1","text":"xanaa di yaakaar alalam ju bare,"},{"style":"q1","text":"di yokkoo loraange.»"},{"style":"b","text":""},{"style":"q1","text":""},{"style":"v","text":"Man, ma mel ni garabu oliw gu naat"},{"style":"q2","text":"fa biir kër Yàlla,"},{"style":"q1","text":"di wóoloo Yàlla ngoram tey ak ëllëg."},{"style":"q1","text":""},{"style":"v","text":"Naa la sante sa jëf ba fàww,"},{"style":"q1","text":"naa biral sa tur wu baax,"},{"style":"q1","text":"say wóllëre teew."}]