[{"style":"s1","text":"Jarag bu ñu toŋal a ngi ñaan"},{"style":"d","text":""},{"style":"v","text":"Mu jëm ci njiital woykat yi, dib taalifu cant, ñeel Daawuda."},{"style":"b","text":""},{"style":"q1","text":""},{"style":"v","text":"Ndokkalee yaw mi yég néew-ji-doole."},{"style":"q1","text":"Aji Sax jee lay xettali, bésub njàqare."},{"style":"q1","text":""},{"style":"v","text":"Aji Sax jee lay aar, di sàmm sa bakkan,"},{"style":"q1","text":"nga jagoo barke ci réew mi,"},{"style":"q1","text":"te du la bàyyi noon def la lu ko neex."},{"style":"q1","text":""},{"style":"v","text":"Aji Sax jee lay dooleel soo woppee,"},{"style":"q1","text":"di soppi bu baax sa tëraay."},{"style":"b","text":""},{"style":"q1","text":""},{"style":"v","text":"Dama ne: «Aji Sax ji, tooñ naa la;"},{"style":"q1","text":"baaxe ma, faj ma.»"},{"style":"q1","text":""},{"style":"v","text":"Noon yaa ngi may yéene lu bon,"},{"style":"q1","text":"naan: «Xanaa kii du dee, ba ñu fàtte ko?»"},{"style":"q1","text":""},{"style":"v","text":"Ku dikk, di ma seet, di jinigal"},{"style":"q1","text":"tey fenti sos ci xolam,"},{"style":"q1","text":"bu génnee, tasaare ko."},{"style":"q1","text":""},{"style":"v","text":"Bañ yépp a ngi may déeyoo,"},{"style":"q1","text":"di ma fexeel lu bon,"},{"style":"q1","text":""},{"style":"v","text":"naan: «Musiba dal na ko, du jógati!»"},{"style":"q1","text":""},{"style":"v","text":"Sama am-di-jàmm bu ma wóolu sax jógal na ma,"},{"style":"q1","text":"te daan lekk samaw ñam."},{"style":"b","text":""},{"style":"q1","text":""},{"style":"v","text":"Waaye ngalla Aji Sax ji, baaxe ma,"},{"style":"q1","text":"yékkati ma, ma fey leen."},{"style":"q1","text":""},{"style":"v","text":"Su noon damuwul ci sama kaw,"},{"style":"q1","text":"ma doora xam ne bége nga ma."},{"style":"q1","text":""},{"style":"v","text":"Man, damaa màndu, nga taxawu ma,"},{"style":"q1","text":"dëj ma fi sa kanam ba fàww."},{"style":"b","text":""},{"style":"q1","text":""},{"style":"v","text":"Cant ñeel na Aji Sax ji Yàllay Israayil."},{"style":"q1","text":"Moo masa yelloo cant ba fàww."},{"style":"q1","text":"Amiin, Amiin."}]