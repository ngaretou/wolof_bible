[{"style":"s1","verse":"","text":"Yàlla, suqalil sa njëmbat"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, dëppook galan bu ñuy wax Tóor-tóor yi, dib taalifu cant, ñeel Asaf."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Éy yaw, Sàmmu Israayil, teewlu nu;"},{"style":"q1","verse":"","text":"yaw mi jiite Yuusufa ni ag jur,"},{"style":"q1","verse":"","text":"yaw mi toogandook malaakay \\w serub|serub y-:\\w* yi,"},{"style":"q2","verse":"","text":"feqal sag leer."},{"style":"q1","verse":"","text":""},{"style":"v","verse":"3","text":"Dawalal sa njàmbaar, ñeel Efrayim ak Beñamin ak Manase,"},{"style":"q1","verse":"","text":"te wallusi nu."},{"style":"q1","verse":"","text":""},{"style":"v","verse":"4","text":"Éy Yàlla, suqali nu;"},{"style":"q1","verse":"","text":"geesoo nu sa leeru kanam, nu raw."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Éy Aji Sax ji, Yàlla Boroom gàngoor yi,"},{"style":"q1","verse":"","text":"foo àppal sa mer,"},{"style":"q1","verse":"","text":"mi ngay wuyoo sa ñaanu mbooloo mi?"},{"style":"q1","verse":"","text":""},{"style":"v","verse":"6","text":"Leel nga nuw naqar,"},{"style":"q1","verse":"","text":"nàndal nu mbàndum rongooñ,"},{"style":"q1","verse":"","text":""},{"style":"v","verse":"7","text":"def nga dëkkandoo di nu xëccoo,"},{"style":"q1","verse":"","text":"noon di nu ree."},{"style":"q1","verse":"","text":""},{"style":"v","verse":"8","text":"Éy Yàlla Boroom gàngoor yi, suqali nu;"},{"style":"q1","verse":"","text":"geesoo nu sa leeru kanam, nu raw."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Yaa déjjate ag reseñ ci Misra,"},{"style":"q1","verse":"","text":"dàq yéefar yi, indi, jëmbataat."},{"style":"q1","verse":"","text":""},{"style":"v","verse":"10","text":"Nga raadu suuf si,"},{"style":"q1","verse":"","text":"reseñ gi sampu, law, dajal réew mi;"},{"style":"q1","verse":"","text":""},{"style":"v","verse":"11","text":"keppaaram muur tund yi,"},{"style":"q1","verse":"","text":"ay caram sàng garabi seedar yu mag yi."},{"style":"q1","verse":"","text":""},{"style":"v","verse":"12","text":"Mu tàllal ay bànqaasam ba géej,"},{"style":"q1","verse":"","text":"lawal njebbit la ba ca dexu Efraat ga."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Lu tax nga bëtt ay ñagam,"},{"style":"q1","verse":"","text":"ba ku fa jaare witt ca,"},{"style":"q1","verse":"","text":""},{"style":"v","verse":"14","text":"mbaam àll di ko ruur,"},{"style":"q1","verse":"","text":"ndundati àll di ca for?"},{"style":"q1","verse":"","text":""},{"style":"v","verse":"15","text":"Éy Yàlla Boroom gàngoor yi, geesul;"},{"style":"q1","verse":"","text":"séentool asamaan, ba gis"},{"style":"q1","verse":"","text":"te taxawusi reseñ gii."},{"style":"q1","verse":"","text":""},{"style":"v","verse":"16","text":"Taxawusil njëmbat lii nga jëmbate sa ndijoor,"},{"style":"q1","verse":"","text":"ngarab sii nga dooleelal sa bopp."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Dees koo gor, taal;"},{"style":"q1","verse":"","text":"yal na ñii sànkoo sa mbugal."},{"style":"q1","verse":"","text":""},{"style":"v","verse":"18","text":"Yal nanga yiir ki nga tànn,"},{"style":"q1","verse":"","text":"kii nga dooleelal sa bopp,"},{"style":"q1","verse":"","text":""},{"style":"v","verse":"19","text":"ba dootunu la dëddu."},{"style":"q1","verse":"","text":"May nu nu dund, nu wormaal sa tur."},{"style":"q1","verse":"","text":""},{"style":"v","verse":"20","text":"Éy Aji Sax ji, Yàlla Boroom gàngoor yi, suqali nu,"},{"style":"q1","verse":"","text":"geesoo nu sa leeru kanam, nu raw."}]