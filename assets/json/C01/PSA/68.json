[{"style":"s1","text":"Yàlla daagu, daan"},{"style":"d","text":""},{"style":"v","text":"Mu jëm ci njiital woykat yi, ñeel Daawuda, di woyu cant."},{"style":"b","text":""},{"style":"q1","text":""},{"style":"v","text":"Yàllaay jóg, noonam ya fëlxoo;"},{"style":"q1","text":"bañam ña daw, dëddu ko."},{"style":"q1","text":""},{"style":"v","text":"Yàlla wal, ñu naaw ni saxaar."},{"style":"q1","text":"Ñu bon ñi sànku fi kanam Yàlla,"},{"style":"q1","text":"mbete dax ak sawara."},{"style":"q1","text":""},{"style":"v","text":"Ñu jub ñi nag bég, di bànneexu fi kanam Yàlla,"},{"style":"q1","text":"tey puukarewoo mbégte."},{"style":"q1","text":""},{"style":"v","text":"Woyleen Yàlla, teral turam,"},{"style":"q1","text":"xàllalleen kiy war niir yi,"},{"style":"q1","text":"Ki Sax moo di turam."},{"style":"q1","text":"Bànneexuleen fi kanamam."},{"style":"q1","text":""},{"style":"v","text":"Mooy baayoo jirim, di àtte jëtun,"},{"style":"q1","text":"kookoo di Yàlla ja fa màkkaanam mu sell."},{"style":"q1","text":""},{"style":"v","text":"Yàllaay sàkkal ku wéet wéttal,"},{"style":"q1","text":"di afal ku ñu tëjoon, bégal ko,"},{"style":"q1","text":"ku déggadi rekk ay dëkke suuf su ne sereŋ."},{"style":"b","text":""},{"style":"q1","text":""},{"style":"v","text":"Céy Yàlla, yaa génn, jiitu sa mbooloo,"},{"style":"q1","text":"daagu, dugg màndiŋ ma. \\qs \\+w Selaw|selaw:\\+w*.\\qs*"},{"style":"q1","text":""},{"style":"v","text":"Suuf yëngu,"},{"style":"q1","text":"asamaan sóob"},{"style":"q1","text":"fi kanam Yàlla, boroom tundu Sinayi,"},{"style":"q1","text":"Yàllay Israayil ja!"},{"style":"q1","text":""},{"style":"v","text":"Yàlla, waame nga tawal,"},{"style":"q1","text":"leqalee ko réew mi nga séddoo, fa mu sonne,"},{"style":"q1","text":""},{"style":"v","text":"sa mbooloo dëkke fa."},{"style":"q1","text":"Yàlla yaa leel néew-ji-doole ci sag mbaax."},{"style":"b","text":""},{"style":"q1","text":""},{"style":"v","text":"Boroom beey joxe ndigal,"},{"style":"q1","text":"gàngooru jigéen indi xibaar:"},{"style":"q1","text":""},{"style":"v","text":"«Buur yaak seeni gàngoor a ngay daw a daw,"},{"style":"q1","text":"jongomay kër gi di séddale lël ja."},{"style":"q1","text":""},{"style":"v","text":"Yeen ñiy waaf ci gétt gi, bésub xare,"},{"style":"q1","text":"gànjar a ngi, di laafi pitax yu ñu xoob xaalis,"},{"style":"q1","text":"dunq ya teg wurus wuy ray-rayi.»"},{"style":"q1","text":""},{"style":"v","text":"Ba fa Aji Man ji tasaaree buur ya,"},{"style":"q1","text":"tawub yuur a ngay sóobe tundu Calmon."},{"style":"b","text":""},{"style":"q1","text":""},{"style":"v","text":"Yaw tundu yàlla yi, yaw tundu Basan,"},{"style":"q1","text":"tundu Basan, tund wi ci coll yi,"},{"style":"q1","text":""},{"style":"v","text":"looy xeelook say coll, di fiire"},{"style":"q1","text":"tund wi Yàlla namma dëkke?"},{"style":"q1","text":"Aji Sax ji kat, fa lay dëkk ba fàww!"},{"style":"b","text":""},{"style":"q1","text":""},{"style":"v","text":"Watiiri xarey Yàlla di ñaar fukki junni (20~000),"},{"style":"q1","text":"ba ci junniy junni."},{"style":"q1","text":"Boroom bi ne ca seen biir,"},{"style":"q1","text":"di boroom tundu Sinayi fa biir cellte gi."},{"style":"b","text":""},{"style":"q1","text":""},{"style":"v","text":"Yaa yéeg fa kaw-a-kaw,"},{"style":"q1","text":"jàpp ay jaam, yóbbaale."},{"style":"q1","text":"Yaa nangooy galag ci nit ñi,"},{"style":"q1","text":"ba ci ñiy fippu"},{"style":"q1","text":"ndax li Yàlla Ki Sax dëkke \\w Siyoŋ|Siyoŋ:\\w*."},{"style":"b","text":""},{"style":"q1","text":""},{"style":"v","text":"Cant ñeel na Yàlla bésoo bés."},{"style":"q1","text":"Moo nuy jaboote. Yàllaa nuy musal. \\qs Selaw.\\qs*"},{"style":"q1","text":""},{"style":"v","text":"Sunu Yàllaa di Yàlla jiy walloo,"},{"style":"q1","text":"Aji Sax ji Boroom beey musal bakkan."},{"style":"q1","text":""},{"style":"v","text":"Yàlla daal ay rajaxe boppi noonam"},{"style":"q1","text":"ak kaaŋ mu sëq mu boroom wéye tooñ."},{"style":"b","text":""},{"style":"q1","text":""},{"style":"v","text":"Boroom bi nee: «Basan laay waññee noon yi,"},{"style":"q1","text":"waññee leen xóotey géej,"},{"style":"q1","text":""},{"style":"v","text":"ngeen mana xuus ci seen deret,"},{"style":"q1","text":"seeni xaj séddu ci seeni néew.»"},{"style":"b","text":""},{"style":"q1","text":""},{"style":"v","text":"Céy Yàlla, gis nañu sa gàngoor di daagu,"},{"style":"q1","text":"sama Yàlla, sama buur, sa gàngoor ba ca biir kër gu sell ga."},{"style":"q1","text":""},{"style":"v","text":"Woykat ya jiitu,"},{"style":"q1","text":"janq ja topp ca ak tëggum njiin,"},{"style":"q1","text":"xalamkat ya mujje."},{"style":"q1","text":""},{"style":"v","text":"Dajeleen, di sant Yàlla,"},{"style":"q1","text":"yeen askanu Israayil, santleen Aji Sax ji."},{"style":"q1","text":""},{"style":"v","text":"Giirug Beñamin a ngi jiitu, gën cee néew,"},{"style":"q1","text":"njiiti Yuda topp caak seeni kuréel,"},{"style":"q1","text":"njiiti Sabulon topp caak njiiti Neftali."},{"style":"q1","text":""},{"style":"v","text":"Yeen, seen Yàlla dogalal na leen kàttan;"},{"style":"q1","text":"éy Yàlla, jëfeel doole ja nga nu jëfeeloon."},{"style":"q1","text":""},{"style":"v","text":"Sa kër gi tiim Yerusalem,"},{"style":"q1","text":"fa la la buur yiy indiley galag."},{"style":"q1","text":""},{"style":"v","text":"Nanga fa gëdde rabu àll wi\\f + \\fr 68.31 \\fk rabu àll wi: \\ft jàpp nañu ne jombul Misra lay doon.\\f* ci barax yi,"},{"style":"q1","text":"ñooy gétti yëkk yi, xeet yi ci des diy sëllu."},{"style":"q1","text":"Gëdd leen, ba ñu sujjóotalsi laak dogi xaalis."},{"style":"q1","text":"Tasaareel xeet yooyu sopp xare,"},{"style":"q1","text":""},{"style":"v","text":"ay kàngam bàyyikoo Misra aki galag,"},{"style":"q1","text":"réewum \\w Kuus|Kuus:\\w* baral loxoom, indil Yàlla."},{"style":"b","text":""},{"style":"q1","text":""},{"style":"v","text":"Yeen waa réewi àddina, woyleen Yàlla,"},{"style":"q1","text":"teralleen Boroom bi, \\qs Selaw.\\qs*"},{"style":"q1","text":""},{"style":"v","text":"gawar bi ci asamaan,"},{"style":"q1","text":"asamaani démb."},{"style":"q1","text":"Ma ngooguy àddu kàddug doole."},{"style":"q1","text":""},{"style":"v","text":"Seedeleen ne doole, fa Yàlla,"},{"style":"q1","text":"mi tiime Israayil darajaam,"},{"style":"q1","text":"dooleem feeñoo xàmbaar ya."},{"style":"b","text":""},{"style":"q1","text":""},{"style":"v","text":"Céy Yàllaaka mata ragal fa këram gu sell!"},{"style":"q1","text":"Mooy Yàllay Israayil,"},{"style":"q1","text":"di may mbooloo mi dooleek kàttan."},{"style":"q1","text":"Cant ñeel na Yàlla!"}]