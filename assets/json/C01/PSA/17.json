[{"style":"s1","text":"Aji Sax ji, jox ma dëgg"},{"style":"d","text":""},{"style":"v","text":"Di ñaanu Daawuda."},{"style":"b","text":""},{"style":"q1","text":"Éy Aji Sax ji, déglul liy dëgg,"},{"style":"q1","text":"déglul, ma woote!"},{"style":"q1","text":"Teewlul, ma dagaane la"},{"style":"q1","text":"làmmiñ wu mucc fen."},{"style":"q1","text":""},{"style":"v","text":"Yal na sama àtte bawoo fi yaw,"},{"style":"q1","text":"nga gis sama njubte."},{"style":"q1","text":""},{"style":"v","text":"Natt nga saab xol, niir ma guddi,"},{"style":"q1","text":"settantal ma, gisoo dara."},{"style":"q1","text":"Dogu naa ne duma moye wax."},{"style":"q1","text":""},{"style":"v","text":"Su may jëf it, di sàmm sa kàddu."},{"style":"q1","text":"Maay moyu yoonu ku bon."},{"style":"q1","text":""},{"style":"v","text":"Sa tànk, sama tànk,"},{"style":"q1","text":"jàdduma fenn."},{"style":"b","text":""},{"style":"q1","text":""},{"style":"v","text":"Éy Yàlla, maa lay woo, nga di ma wuyu;"},{"style":"q1","text":"teewlu ma te déglu ma!"},{"style":"q1","text":""},{"style":"v","text":"Na sa ngor feeñ,"},{"style":"q1","text":"yaw miy walloo sa doole"},{"style":"q1","text":"ku la làqooy noonam."},{"style":"q1","text":""},{"style":"v","text":"Sàmm ma ni peru bët;"},{"style":"q1","text":"làqe ma sa ker,"},{"style":"q1","text":""},{"style":"v","text":"ma rëcc ñu bon ñi ma song,"},{"style":"q1","text":"noon ñii ma gaw, nar maa bóom."},{"style":"q1","text":""},{"style":"v","text":"Seen xol dàq yërmande,"},{"style":"q1","text":"seeni wax di reewande."},{"style":"q1","text":""},{"style":"v","text":"Tanc nañu nu fépp,"},{"style":"q1","text":"ne nu jàkk, nar noo tëral."},{"style":"q1","text":""},{"style":"v","text":"Mbete gaynde gu namma fàdde,"},{"style":"q1","text":"gaynde gu mat guy tëroo!"},{"style":"b","text":""},{"style":"q1","text":""},{"style":"v","text":"Éy Aji Sax ji, jógal dajeek moom, detteel ko."},{"style":"q1","text":"Xettalee ma sa saamar, ma rëcc ku bon."},{"style":"q1","text":""},{"style":"v","text":"Éy Aji Sax ji, walloo ma sa doole,"},{"style":"q1","text":"ma rëcc ñi séddoo dundu àddina."},{"style":"q1","text":"Say soppe, nga reggal,"},{"style":"q1","text":"seeni doom regg,"},{"style":"q1","text":"desalal seeni doom."},{"style":"b","text":""},{"style":"q1","text":""},{"style":"v","text":"Man nag ma am dëgg, ne la jàkk,"},{"style":"q1","text":"yewwu, regge sa jëmm."}]