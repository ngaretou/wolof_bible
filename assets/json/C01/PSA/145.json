[{"style":"s1","text":"Ma kañ Buur Yàlla"},{"style":"d","text":""},{"style":"v","text":"Di woyu màggal, ñeel Daawuda."},{"style":"b","text":""},{"style":"q1","text":"Sama Yàlla, Buur bi, naa la màggal,"},{"style":"q1","text":"teral sa tur ba fàww."},{"style":"q1","text":""},{"style":"v","text":"Bésoo bés ma di la sant,"},{"style":"q1","text":"di màggal sa tur ba fàww!"},{"style":"q1","text":""},{"style":"v","text":"Aji Sax jee màgg te jara màggal a màggal,"},{"style":"q1","text":"kii màggam amul kemu!"},{"style":"b","text":""},{"style":"q1","text":""},{"style":"v","text":"Na maasoo maas di màggal say jaloore,"},{"style":"q1","text":"di biral sa njàmbaarte."},{"style":"q1","text":""},{"style":"v","text":"Sa leeraayu ndam li ne ràññ,"},{"style":"q1","text":"ak sa jëf ju yéeme laay jàngat!"},{"style":"q1","text":""},{"style":"v","text":"Sa dooley jëf ju raglu dees na ko jottali,"},{"style":"q1","text":"te sa màggaay maa koy yéene."},{"style":"q1","text":""},{"style":"v","text":"Sa mbaax gu réy, dees na ko tari,"},{"style":"q1","text":"te sag njubte, dees na ko woy."},{"style":"q1","text":""},{"style":"v","text":"Yiw ak yërmande, fa Aji Sax ji;"},{"style":"q1","text":"kee muñ mer te bare ngor!"},{"style":"q1","text":""},{"style":"v","text":"Aji Sax jee baaxe ñépp,"},{"style":"q1","text":"di yërëm lu mu sàkk."},{"style":"b","text":""},{"style":"q1","text":""},{"style":"v","text":"Aji Sax ji, lépp loo sàkk a lay gërëm,"},{"style":"q1","text":"sa wóllëre yi di la sant,"},{"style":"q1","text":""},{"style":"v","text":"di tudd sa darajay nguur,"},{"style":"q1","text":"tey dégtale sag njàmbaar,"},{"style":"q1","text":""},{"style":"v","text":"doom aadama xam say jaloore"},{"style":"q1","text":"ak sa darajay nguur gu màgg gi."},{"style":"q1","text":""},{"style":"v","text":"Sa nguur ay nguur gu sax dàkk,"},{"style":"q1","text":"sa kilifteef ñeel maasoo maas."},{"style":"b","text":""},{"style":"q1","text":"Aji Sax ji daa sàmm ay waxam,"},{"style":"q1","text":"gore ciy jëfam."},{"style":"q1","text":""},{"style":"v","text":"Ku daanu, Aji Sax ji wallu;"},{"style":"q1","text":"ku sëgg, mu siggil."},{"style":"q1","text":""},{"style":"v","text":"Ñépp a la wékk bët, di yaakaar,"},{"style":"q1","text":"te bu jotee, yaa leen di leel,"},{"style":"q1","text":""},{"style":"v","text":"tàllal sa loxo,"},{"style":"q1","text":"reggal luy dund, ba xolam sedd."},{"style":"q1","text":""},{"style":"v","text":"Aji Sax ji, jëfinam jépp njekk la,"},{"style":"q1","text":"jëfam jépp ngor la."},{"style":"q1","text":""},{"style":"v","text":"Aji Sax ji, képp ku ko woo wall, mu jege la,"},{"style":"q1","text":"képp ku ko woo wall te muy dëgg."},{"style":"q1","text":""},{"style":"v","text":"Nammeelu ku ko ragal, mu sottal;"},{"style":"q1","text":"yuuxam, mu dégg, musal."},{"style":"q1","text":""},{"style":"v","text":"Aji Sax jeey sàmm kuy soppeem,"},{"style":"q1","text":"di sànk képp ku bon."},{"style":"q1","text":""},{"style":"v","text":"Naa sàlloo sant Aji Sax ji,"},{"style":"q1","text":"na luy dund saxoo dàkk di màggal sellaayu turam!"}]