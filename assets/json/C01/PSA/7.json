[{"style":"s1","verse":"","text":"Boroom tuumaa ngi woote wall"},{"style":"d","verse":"","text":""},{"style":"v","verse":"1","text":"Di woyu njàmbat, ñeel Daawuda. Mu woyaloon ko Aji Sax ji ci mbirum kàddu yu tukkee woon ca Kuus, ma bokkoon ci giirug Beñamin."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Éy Aji Sax ji, sama Yàlla, yaw laay làqoo!"},{"style":"q1","verse":"","text":"Musal ma, xettali maak ñi may dàq ñépp."},{"style":"q1","verse":"","text":""},{"style":"v","verse":"3","text":"Lu ko moy ñu fàdd ma ni gaynde,"},{"style":"q1","verse":"","text":"daggate ma te kenn du wallu."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"Aji Sax ji sama Yàlla, ndegam maa def lii,"},{"style":"q1","verse":"","text":"ndegam maa taq fenn lu ñaaw,"},{"style":"q1","verse":"","text":""},{"style":"v","verse":"5","text":"ndegam ku ma jàmmal laa feye aw ay,"},{"style":"q1","verse":"","text":"mbaa ma dimbali ku ko noonoo te defu ko dara,"},{"style":"q1","verse":"","text":""},{"style":"v","verse":"6","text":"yal na ma noon rëbb,"},{"style":"q1","verse":"","text":"dab ma, dëggaate ma,"},{"style":"q1","verse":"","text":"sàggi saab sag, tëral ci pëndub suuf. \\qs \\+w Selaw|selaw:\\+w*.\\qs*"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Aji Sax ji, meral, jóg,"},{"style":"q1","verse":"","text":"dajeel maak xadaru noon yi!"},{"style":"q1","verse":"","text":"Ngalla teewlu ma; yaw, yoon nga santaane."},{"style":"q1","verse":"","text":""},{"style":"v","verse":"8","text":"Yal na xeet yi daje, wër la,"},{"style":"q1","verse":"","text":"nga délsi tiim leen fu kawe."},{"style":"q1","verse":"","text":""},{"style":"v","verse":"9","text":"Yal na Aji Sax ji àtte xeet yi;"},{"style":"q1","verse":"","text":"Aji Sax ji, seetal ci sama njubteek sama màndute te dëggal ma."},{"style":"q1","verse":"","text":""},{"style":"v","verse":"10","text":"Yal na mbonug ku bon tees,"},{"style":"q1","verse":"","text":"te nga saxal ku nekk ci dëgg."},{"style":"q1","verse":"","text":"Yaw Yàlla Boroom dëgg, yaay natt xel ak xol."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Sama kaaraange, fa Yàlla"},{"style":"q1","verse":"","text":"miy musal boroom xol bu dëggu."},{"style":"q1","verse":"","text":""},{"style":"v","verse":"12","text":"Yàllaay àtte dëgg."},{"style":"q1","verse":"","text":"Yàllaay rëbbe bés bu ne."},{"style":"q1","verse":"","text":""},{"style":"v","verse":"13","text":"Ku tuubul, Yàlla nàmm saamaram,"},{"style":"q1","verse":"","text":"tàwwig fittam, diir la."},{"style":"q1","verse":"","text":""},{"style":"v","verse":"14","text":"Moom la waajalal ngànnaayi dee,"},{"style":"q1","verse":"","text":"def ko fitt yuy boy."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Ku bon a ngoog, di matu doomu ñaawtéef."},{"style":"q1","verse":"","text":"Day sos njombe, di wasin njublaŋ."},{"style":"q1","verse":"","text":""},{"style":"v","verse":"16","text":"Am kan lay gas, ba mu xóot,"},{"style":"q1","verse":"","text":"te pax ma mu gas, moo ca tàbbi."},{"style":"q1","verse":"","text":""},{"style":"v","verse":"17","text":"Fitnaam, këpp ci boppam;"},{"style":"q1","verse":"","text":"coxoram, xàŋŋ cim kaaŋam."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Naa sante Aji Sax ji njubteem,"},{"style":"q1","verse":"","text":"ma woy Aji Sax jiy Aji Kawe ji."}]