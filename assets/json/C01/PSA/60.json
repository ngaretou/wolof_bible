[{"style":"s1","text":"Yàllaa yor sunu mucc"},{"style":"d","text":""},{"style":"v","text":"Mu jëm ci njiital woykat yi, dëppook galan bu ñuy wax Seedeb tóor-tóor, diy ñaan, ñeel Daawuda."},{"style":"v","text":"Mooy ba Daawuda di xareek waa Siri ña ca Mesopotami ak waa Siri ña ca Coba te ba ñu ca bàyyikoo, Yowab duma fukki junniy Edomeen ak ñaar (12~000) ca xuru Xorom wa\\f + \\fr 60.2 \\ft Seetal ci \\bk 2.Samiyel\\bk* 8.3-14; \\bk 1.Jaar-jaar ya\\bk* 18.3-13.\\f*."},{"style":"b","text":""},{"style":"q1","text":""},{"style":"v","text":"Éy Yàlla, wacc nga nu, bëtt sunu kiiraay."},{"style":"q1","text":"Mer nga, waaye ngalla xettali nu."},{"style":"q1","text":""},{"style":"v","text":"Yëngal nga suuf, xar ko;"},{"style":"q1","text":"ngalla jagalal, mu tëju, mu ngi jaayu!"},{"style":"q1","text":""},{"style":"v","text":"Won nga sa mbooloo lu metti,"},{"style":"q1","text":"nàndal nu biiñu mbugal, ba nu miir."},{"style":"q1","text":""},{"style":"v","text":"Sampal nga ab raaya ñi lay ragal,"},{"style":"q1","text":"ngir ñu mucc ci fitt yi. \\qs \\+w Selaw|selaw:\\+w*.\\qs*"},{"style":"q1","text":""},{"style":"v","text":"Walloo nu sa ndijoor, nangul nu,"},{"style":"q1","text":"ba say soppe xettaliku."},{"style":"b","text":""},{"style":"q1","text":""},{"style":"v","text":"Yàllaa àddoo fa këram gu sell,"},{"style":"q1","text":"ne: «Maay damu, dogat suufas Sikem,"},{"style":"q1","text":"séddale xuru Sukkót."},{"style":"q1","text":""},{"style":"v","text":"Maa moom diiwaanu Galàdd, moom Manase,"},{"style":"q1","text":"Efrayim di sama mbaxanam xare,"},{"style":"q1","text":"Yuda di sama yetu nguur,"},{"style":"q1","text":""},{"style":"v","text":"réewum Mowab di sama ndabal raxasukaay,"},{"style":"q1","text":"Edom, ma teg tànk;"},{"style":"q1","text":"Filisti, ma xaacoo fa.»"},{"style":"b","text":""},{"style":"q1","text":""},{"style":"v","text":"Éy Yàlla, ana ku may yóbbu dëkk ba tata wër?"},{"style":"q1","text":"Ku may jiite ba Edom?"},{"style":"q1","text":""},{"style":"v","text":"Xanaa kay du yaw, Yàlla mi nu wacc,"},{"style":"q1","text":"yaw Yàlla mi baña ànd ak sunu mboolooy xare?"},{"style":"b","text":""},{"style":"q1","text":""},{"style":"v","text":"Ngalla dimbali nu ci bañaale;"},{"style":"q1","text":"doom aadama, wallam neen la."},{"style":"q1","text":""},{"style":"v","text":"Nook Yàlla, nu def njàmbaar;"},{"style":"q1","text":"moom mooy noot sunuy noon."}]