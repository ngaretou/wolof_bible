[{"style":"s1","text":"Néew-ji-doole sàkku na yoon"},{"style":"q1","text":""},{"style":"v","text":"Éy Aji Sax ji, lu la taxa sore?"},{"style":"q1","text":"Xanaa dangay làqu, bésub njàqare?"},{"style":"b","text":""},{"style":"q1","text":""},{"style":"v","text":"Ku bon naagu na, ne dann néew-ji-doole,"},{"style":"q1","text":"lal ay pexeem, ba jàpp ko."},{"style":"q1","text":""},{"style":"v","text":"Ku bon déy a ngi tëggoo bànneexu bakkanam,"},{"style":"q1","text":"ku bëgge di ñàkke wormaaka teddadil Aji Sax ji."},{"style":"q1","text":""},{"style":"v","text":"Ku bon daŋŋiiral, seetul dara,"},{"style":"q1","text":"xalaatam yépp mooy Yàlla amul."},{"style":"q1","text":""},{"style":"v","text":"Saa yu fexee, juble,"},{"style":"q1","text":"te gisul sa ndigali yoon yi ko tiim."},{"style":"q1","text":"Ma ngay ciipu bañam yépp."},{"style":"q1","text":""},{"style":"v","text":"Ma nga naan ca xelam: «Duma tërëf,"},{"style":"q1","text":"safaan du ma dab tey ak ëllëg.»"},{"style":"q1","text":""},{"style":"v","text":"Ay móolu la gémmiñ ga fees ak fen ak noote,"},{"style":"q1","text":"njekkar ak ñaawtéef lal làmmiñ wa."},{"style":"q1","text":""},{"style":"v","text":"Day tëroo ciy dëkk-dëkkaan,"},{"style":"q1","text":"làqu di bóom ku deful dara,"},{"style":"q1","text":"nëbbu di wootal néew-ji-doole."},{"style":"q1","text":""},{"style":"v","text":"Day làqu béreb, di yeeroo ni gaynde cim xuntam,"},{"style":"q1","text":"di yeeru aji ñàkk, ba jàpp ko,"},{"style":"q1","text":"laaw ko, ñoddi, yóbbu."},{"style":"q1","text":""},{"style":"v","text":"Ma ngay sëgg aka waaf,"},{"style":"q1","text":"ba aji ñàkk daanu ci loxoom."},{"style":"q1","text":""},{"style":"v","text":"Mu naa ca xelam: «Yàlla fàtte na,"},{"style":"q1","text":"dummóoyu na, du xoolati.»"},{"style":"b","text":""},{"style":"q1","text":""},{"style":"v","text":"Aji Sax ji, jógal!"},{"style":"q1","text":"Éy Yàlla, xàccal sa loxo."},{"style":"q1","text":"Bul fàtte néew-ji-doole."},{"style":"q1","text":""},{"style":"v","text":"Bul may ku bon mu sofental la,"},{"style":"q1","text":"te naan ci xelam: «Yàlla du ma ko topp.»"},{"style":"q1","text":""},{"style":"v","text":"Yaw de yaay ki nemmiku,"},{"style":"q1","text":"di gis njekkar ak naqar,"},{"style":"q1","text":"ku mu dal, nga sàmm àqam."},{"style":"q1","text":"Néew-ji-doole wéeroo la,"},{"style":"q1","text":"ab jirim, nga dimbali."},{"style":"q1","text":""},{"style":"v","text":"Ngalla dammal loxol ku soxor ak ku bon,"},{"style":"q1","text":"topp leen seen coxor gi ñu yaakaaroon ne du feeñ."},{"style":"q1","text":""},{"style":"v","text":"Aji Sax jee di Buur ba fàww!"},{"style":"q1","text":"Xeet yeey sànku, jeex cim réewam."},{"style":"q1","text":""},{"style":"v","text":"Aji Sax ji, yaay dégg dagaanu néew-ji-doole,"},{"style":"q1","text":"yaay dalal xelam, teewlu ko,"},{"style":"q1","text":""},{"style":"v","text":"ngir sàmm àqu jirim ak néew-ji-doole,"},{"style":"q1","text":"ba nit kiy suufu kese dootul xëbale."}]