[{"style":"s1","text":"Israayil di wor, Yàlla di ku wóor"},{"style":"q1","text":""},{"style":"v","text":"Màggalleen Ki Sax!"},{"style":"q1","text":"Santleen Aji Sax ji, kee baax,"},{"style":"q1","text":"kee saxoo ngoram!"},{"style":"q1","text":""},{"style":"v","text":"Ana ku mana tudd jaloorey Aji Sax ji?"},{"style":"q1","text":"Ana ku mana teesal woyam?"},{"style":"q1","text":""},{"style":"v","text":"Ndokkalee kuy sàmm yoon,"},{"style":"q1","text":"di def njekk fu mu tollu."},{"style":"q1","text":""},{"style":"v","text":"Éy Aji Sax ji, séddaale ma ci sa yiwu ñoñ,"},{"style":"q1","text":"ngalla, dikke ma sag wall,"},{"style":"q1","text":""},{"style":"v","text":"ma gis ngëneelu ñi nga tànn,"},{"style":"q1","text":"di bànneexoo sa bànneexu xeet wi,"},{"style":"q1","text":"tey damoondook ñoom ñi nga séddoo."},{"style":"b","text":""},{"style":"q1","text":""},{"style":"v","text":"Noo bàkkaar, nook sunuy maam;"},{"style":"q1","text":"noo def lu ñaaw, def lu bon."},{"style":"q1","text":""},{"style":"v","text":"Sunuy maam seetuñu ca say kéemaan ca Misra,"},{"style":"q1","text":"bàyyiwuñu xel ca sa ngor lu réy,"},{"style":"q1","text":"xanaa di fippu ca géej ga, géeju Barax ya."},{"style":"q1","text":""},{"style":"v","text":"Teewul Yàlla wallu leen ngir turam,"},{"style":"q1","text":"ba xamle njàmbaaram."},{"style":"q1","text":""},{"style":"v","text":"Dafa gëdd géeju Barax ya, mu ne sereŋ;"},{"style":"q1","text":"xóotey géej mel ni màndiŋ, mu jàlle leen,"},{"style":"q1","text":""},{"style":"v","text":"musal leen ci loxol bañaale,"},{"style":"q1","text":"\\w jote|jot:\\w* leen ca loxol noon ba,"},{"style":"q1","text":""},{"style":"v","text":"ndox ma mëdd bañ ya,"},{"style":"q1","text":"kenn desu ca."},{"style":"q1","text":""},{"style":"v","text":"Ca lañu gëm ay waxam,"},{"style":"q1","text":"woy ko."},{"style":"b","text":""},{"style":"q1","text":""},{"style":"v","text":"Nes tuut ñu fàtte jëfam ja,"},{"style":"q1","text":"xaaratuñu ndigalam,"},{"style":"q1","text":""},{"style":"v","text":"di ŋaf-ŋafi ca màndiŋ ma,"},{"style":"q1","text":"di diiŋat Yàlla ca àll ba."},{"style":"q1","text":""},{"style":"v","text":"Yàlla jox leen la ñuy sàkku,"},{"style":"q1","text":"wàccaaleel leen woppi ràgg."},{"style":"q1","text":""},{"style":"v","text":"Ba ñu demee ba iñaane Musaa ca dal ba,"},{"style":"q1","text":"boole ca \\w Aaróona|Aaróona:\\w* mu \\w sell|sell:\\w* ma, nitu Aji Sax ja,"},{"style":"q1","text":""},{"style":"v","text":"suuf a ne ŋafeet, wann Datan\\f + \\fr 106.17 \\fk Datan: \\ft seetal ci \\bk Màndiŋ ma\\bk* 16.27, 31-33.\\f*,"},{"style":"q1","text":"mëddaale gàngooru Abiram;"},{"style":"q1","text":""},{"style":"v","text":"sawara ne jippét fa seen biir,"},{"style":"q1","text":"tàkk ba lakk ñu bon ñooña."},{"style":"b","text":""},{"style":"q1","text":""},{"style":"v","text":"Tëgg nañu aw nag ca tundu Xoreb,"},{"style":"q1","text":"di sujjóotal jëmm ju ñu móol,"},{"style":"q1","text":""},{"style":"v","text":"di jënde seen darajay Yàlla ja"},{"style":"q1","text":"jëmmu nag wuy forum ñax."},{"style":"q1","text":""},{"style":"v","text":"Dañoo fàtte Yàlla ma leen di musal"},{"style":"q1","text":"te def jaloore ca Misra."},{"style":"q1","text":""},{"style":"v","text":"Mooy kéemaan ya fa réewum Xam\\f + \\fr 106.22 \\fk réewum Xam \\ft mooy Misra ba tey.\\f*,"},{"style":"q1","text":"kiraama ya ca géeju Barax ya."},{"style":"q1","text":""},{"style":"v","text":"Yàlla da leen doon sànk,"},{"style":"q1","text":"bu dul woon ak Musaa, xejjam"},{"style":"q1","text":"ba ko kar, àtte leen,"},{"style":"q1","text":"mu giif, ba faru leen."},{"style":"b","text":""},{"style":"q1","text":""},{"style":"v","text":"Dañoo gàntal réew mu neex,"},{"style":"q1","text":"gëmuñu kàddug Yàlla,"},{"style":"q1","text":""},{"style":"v","text":"xanaa di xultoo seen biiri xayma,"},{"style":"q1","text":"baña déggal Aji Sax ji."},{"style":"q1","text":""},{"style":"v","text":"Moo tax mu giñal leen"},{"style":"q1","text":"ne dina leen tëral fa màndiŋ ma,"},{"style":"q1","text":""},{"style":"v","text":"tëral seen askan ci biir xeet yi,"},{"style":"q1","text":"wasaare leen ci réew yi."},{"style":"b","text":""},{"style":"q1","text":""},{"style":"v","text":"Ñuy darook tuurum \\w Baal Pewor|Baal:\\w*,"},{"style":"q1","text":"di lekk lu ñu sarxal ay yàlla yu amul bakkan,"},{"style":"q1","text":""},{"style":"v","text":"di merloo Yàlla ci seeni jëf,"},{"style":"q1","text":"ba mbas ne dàll fa seen biir."},{"style":"q1","text":""},{"style":"v","text":"Fineyas taxaw, àtte;"},{"style":"q1","text":"mbas ma dal,"},{"style":"q1","text":""},{"style":"v","text":"muy àtteb njub bu ñu ko waññal"},{"style":"q1","text":"tey ak ëllëg."},{"style":"b","text":""},{"style":"q1","text":""},{"style":"v","text":"Ñu merlooti Yàlla ca ndoxum Meriba ma,"},{"style":"q1","text":"muy loraangey Musaa te ñoo ko waral."},{"style":"q1","text":""},{"style":"v","text":"Ñoo naqaral Musaa,"},{"style":"q1","text":"ba mu wax wax ju ko rëcc."},{"style":"b","text":""},{"style":"q1","text":""},{"style":"v","text":"Te it faagaagaluñu yéefar"},{"style":"q2","text":"ya leen Aji Sax ji waxoon,"},{"style":"q1","text":""},{"style":"v","text":"xanaa di jaxasook yéefar yooya,"},{"style":"q1","text":"di roy seeni jëf,"},{"style":"q1","text":""},{"style":"v","text":"di jaamu seeni tuur,"},{"style":"q1","text":"mu mujj dig fiir ca ñoom."},{"style":"q1","text":""},{"style":"v","text":"Ñuy rendil rab ya"},{"style":"q1","text":"seen doom yu góor ak yu jigéen,"},{"style":"q1","text":""},{"style":"v","text":"di tuur deretu ñu deful dara,"},{"style":"q1","text":"te muy seen deretu doom yu góor ak yu jigéen"},{"style":"q2","text":"ya ñu sarxalal tuuri Kanaaneen ña,"},{"style":"q1","text":"deret ja sobeel réew ma,"},{"style":"q1","text":""},{"style":"v","text":"seeni jëf sobeel leen,"},{"style":"q1","text":"ndax seen bokkaale."},{"style":"b","text":""},{"style":"q1","text":""},{"style":"v","text":"Aji Sax ji mere ñoñam,"},{"style":"q1","text":"sib xeet woowu mu séddoo,"},{"style":"q1","text":""},{"style":"v","text":"ba tax mu teg leen ca loxol yéefar ya,"},{"style":"q1","text":"seeni bañ yilif leen,"},{"style":"q1","text":""},{"style":"v","text":"seen noon ya noot leen,"},{"style":"q1","text":"ñu torox ca seeni loxo."},{"style":"q1","text":""},{"style":"v","text":"Ay yooni yoon la leen xettali,"},{"style":"q1","text":"teewul ñuy nas pexey fippu,"},{"style":"q1","text":"ba suux ci seeni ñaawtéef."},{"style":"q1","text":""},{"style":"v","text":"Mu gis nag seen njàqare,"},{"style":"q1","text":"dégg seeni tinu,"},{"style":"q1","text":""},{"style":"v","text":"bàyyi xel ci \\w kóllëreem|kóllëre g-:\\w* ak ñoom,"},{"style":"q1","text":"topp ngoram lu réy, ba giif,"},{"style":"q1","text":""},{"style":"v","text":"xiir ña leen jàpp ñépp,"},{"style":"q1","text":"ñu yërëm leen."},{"style":"b","text":""},{"style":"q1","text":""},{"style":"v","text":"Éy Aji Sax ji, sunu Yàlla, wallu nu,"},{"style":"q1","text":"génnee nu ci xeet yi, dajale nu,"},{"style":"q1","text":"nu sante laak sa tur wu sell,"},{"style":"q1","text":"di sagoo sa teddaay."},{"style":"q1","text":""},{"style":"v","text":"Santleen Aji Sax ji Yàllay Israayil"},{"style":"q1","text":"cant gu sax dàkk, ba fàww."},{"style":"q1","text":"Na mbooloo ma mépp ne: «Amiin!»"},{"style":"q1","text":"Màggalleen Ki Sax!"}]