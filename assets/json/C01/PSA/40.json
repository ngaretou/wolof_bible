[{"style":"s1","text":"Déggal Aji Sax jee am solo"},{"style":"d","text":""},{"style":"v","text":"Mu jëm ci njiital woykat yi, ñeel Daawuda, dib taalifu cant."},{"style":"b","text":""},{"style":"q1","text":""},{"style":"v","text":"May xaar a xaar Aji Sax ji,"},{"style":"q1","text":"mu dégg may woote, geesu ma,"},{"style":"q1","text":""},{"style":"v","text":"génnee ma ca kàmbug sànkute,"},{"style":"q1","text":"sippee ma ca xóotey ban ba,"},{"style":"q1","text":"cëppe ma ciw doj,"},{"style":"q1","text":"samp ma, ma dëgër."},{"style":"q1","text":""},{"style":"v","text":"Moo ma may, ma fent,"},{"style":"q1","text":"woy wu ma woye sunu Yàlla."},{"style":"q1","text":"Ñu baree seede, di wormaal"},{"style":"q1","text":"aka dénku ci Aji Sax ji."},{"style":"b","text":""},{"style":"q1","text":""},{"style":"v","text":"Ndokkalee, yaw mi dénku ci Aji Sax ji,"},{"style":"q1","text":"te sàkkuwoo ku bew"},{"style":"q1","text":"ak kuy topp ay fen."},{"style":"q1","text":""},{"style":"v","text":"Yaw Aji Sax ji sama Yàlla, bare nga loo def,"},{"style":"q1","text":"amuloo moroom!"},{"style":"q1","text":"Bare nga kéemaan aki mébét yoo nu sottalal,"},{"style":"q1","text":"ma bëgga xamle lépp,"},{"style":"q1","text":"te mu bare ba wees ab lim."},{"style":"q1","text":""},{"style":"v","text":"Saraxi jur ak pepp, taamuwuloo ko,"},{"style":"q1","text":"ay nopp nga ma bënnal,"},{"style":"q1","text":"\\w saraxu rendi-dóomal|Sarax yi:\\w* ak \\w saraxu póotum bàkkaar|Sarax yi:\\w*,"},{"style":"q2","text":"sàkkuwuloo ko."},{"style":"q1","text":""},{"style":"v","text":"Ma ne: «Maa dikk nii,"},{"style":"q1","text":"téereb yoon wi indi na li ñu bind ci man."},{"style":"q1","text":""},{"style":"v","text":"Sama Yàlla, maa defsi sa coobare,"},{"style":"q1","text":"ci sama biir xol la sa ndigali yoon nekk.»"},{"style":"b","text":""},{"style":"q1","text":""},{"style":"v","text":"Siiwal naa sag njubte ca ndaje mu mag ma."},{"style":"q1","text":"Dama ne, Aji Sax ji duma noppi, xam nga ko."},{"style":"q1","text":""},{"style":"v","text":"Làquma sag njubte, ne cell ak moom."},{"style":"q1","text":"Yaa wóor, di walloo, siiwal naa ko."},{"style":"q1","text":"Làquma sa ngor ak sa kóllëre ca ndaje mu mag ma."},{"style":"b","text":""},{"style":"q1","text":""},{"style":"v","text":"Éy Aji Sax ji, bu ma xañ sa yërmande."},{"style":"q1","text":"Sa ngor ak sa kóllëre,"},{"style":"q1","text":"yal na ma feg ba fàww."},{"style":"b","text":""},{"style":"q1","text":""},{"style":"v","text":"Ay musibaa ma tanc,"},{"style":"q1","text":"ne gàññ, ba wees ab lim."},{"style":"q1","text":"Samay ñaawtéef a ma dab, ba gisatuma,"},{"style":"q1","text":"baree bare, ba ëpp sama kawari bopp;"},{"style":"q1","text":"sama xol jeex tàkk."},{"style":"q1","text":""},{"style":"v","text":"Éy Aji Sax ji, yal na la neex, nga wallu ma!"},{"style":"q1","text":"Éy Aji Sax ji, gaawe ma!"},{"style":"q1","text":""},{"style":"v","text":"Képp kuy wuta fëkk sama bakkan,"},{"style":"q1","text":"yal na rus, torox ne tott."},{"style":"q1","text":"Kuy bége sama loraange,"},{"style":"q1","text":"yal nañu ko duma, waññi ko, mu ne yàcc."},{"style":"q1","text":""},{"style":"v","text":"Ku may ñaawal,"},{"style":"q1","text":"yal nañu ko toroxal, mu daw, dellu gannaaw."},{"style":"q1","text":""},{"style":"v","text":"Képp ku la wër,"},{"style":"q1","text":"yal na bég, di la bànneexoo."},{"style":"q1","text":"Képp ku safoo sag wall,"},{"style":"q1","text":"yal na jàppoo: «Aji Sax ji màgg na!»"},{"style":"q1","text":""},{"style":"v","text":"Man, néew naa doole, ñàkk naa,"},{"style":"q1","text":"waaye yaw Aji Sax ji, danga maa yég."},{"style":"q1","text":"Yaw yaa may wallu, xettali ma;"},{"style":"q1","text":"sama Yàlla, bu ma yeexe."}]