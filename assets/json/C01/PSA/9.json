[{"style":"s1","text":"Aji Sax ji dëgg lay àtte"},{"style":"d","text":""},{"style":"v","text":"Mu jëm ci njiital woykat yi, dëppook galan bu ñuy wax Deewug doom ju góor, ñeel Daawuda, dib taalifu cant."},{"style":"b","text":""},{"style":"q1","text":""},{"style":"v","text":"Ma sante Aji Sax ji sama xol bépp,"},{"style":"q1","text":"di siiwal mboolemi kéemaanam."},{"style":"q1","text":""},{"style":"v","text":"Yaw Aji Kawe ji, dama lay bége,"},{"style":"q1","text":"bànneexoo la, kañ saw tur."},{"style":"q1","text":""},{"style":"v","text":"Noon yeey dellu gannaaw,"},{"style":"q1","text":"tërëf, sànku fi sa kanam."},{"style":"b","text":""},{"style":"q1","text":""},{"style":"v","text":"Yaa ma àtte yoon, dëggal ma,"},{"style":"q1","text":"toog ci sab jal, di àtte njub."},{"style":"q1","text":""},{"style":"v","text":"Rëbb nga xeet yi, sànk ñu bon ñi,"},{"style":"q1","text":"far seeni tur ba fàww."},{"style":"q1","text":""},{"style":"v","text":"Noon ya raaf, gental ba fàww."},{"style":"q1","text":"Yaa déjjati seeni dëkk, seenu askan fey."},{"style":"q1","text":""},{"style":"v","text":"Aji Sax jee sax dàkk,"},{"style":"q1","text":"samp jalam ngir àtte."},{"style":"q1","text":""},{"style":"v","text":"Moom mooy àtte àddina cig njub,"},{"style":"q1","text":"di dogalal xeet yi dëgg."},{"style":"q1","text":""},{"style":"v","text":"Aji Sax jeey làq néew-ji-doole,"},{"style":"q1","text":"mooy làqe bésub njàqare."},{"style":"q1","text":""},{"style":"v","text":"Aji Sax ji, yaw, ku la xam, wóolu la."},{"style":"q1","text":"Aji Sax ji, yaw, ku la ñaan wallu, doo ko wacc."},{"style":"b","text":""},{"style":"q1","text":""},{"style":"v","text":"Woyleen Aji Sax ji dëkke \\w Siyoŋ|Siyoŋ:\\w*,"},{"style":"q1","text":"siiwalleen ay jalooreem ci xeet yi!"},{"style":"q1","text":""},{"style":"v","text":"Mooy topp nit bakkanu moroomam, di ko ba xel,"},{"style":"q1","text":"te du fàtte yuuxi néew-ji-doole."},{"style":"b","text":""},{"style":"q1","text":""},{"style":"v","text":"Éy Aji Sax ji, baaxe ma,"},{"style":"q1","text":"gisal naqar wi ma bañ yi teg."},{"style":"q1","text":"Yaa may yékkatee fa bunti dee,"},{"style":"q1","text":""},{"style":"v","text":"ba ma siiwali sa woy yépp,"},{"style":"q1","text":"fa buntu Siyoŋ, dëkk bu taaru ba,"},{"style":"q1","text":"di bànneexoo sa wall gii!"},{"style":"b","text":""},{"style":"q1","text":""},{"style":"v","text":"Xeet yee tàbbi pax ma ñu gasoon,"},{"style":"q1","text":"fakkastaloo fiir ga ñu làqoon."},{"style":"q1","text":""},{"style":"v","text":"Aji Sax jaa ngi feeñoo, di àtte yoon;"},{"style":"q1","text":"ku bon tegug fiir, tàbbi ca. \\qs Na jib ndànk. \\+w Selaw|selaw:\\+w*.\\qs*"},{"style":"b","text":""},{"style":"q1","text":""},{"style":"v","text":"Ñu bon ñee dëddu, dem njaniiw,"},{"style":"q1","text":"ànd ak xeet yi fàtte Yàlla yépp."},{"style":"q1","text":""},{"style":"v","text":"Yàlla du tanqamlu ab ndóol ba fàww,"},{"style":"q1","text":"yaakaaru néew-ji-doole du tas mukk."},{"style":"b","text":""},{"style":"q1","text":""},{"style":"v","text":"Aji Sax ji, jógal, bu la nit yab;"},{"style":"q1","text":"na xeet yi dikk fi sa kanam, nga àtte leen."},{"style":"q1","text":""},{"style":"v","text":"Rikk Aji Sax ji, yónnee leen tiitaange,"},{"style":"q1","text":"xamal leen ne nit doŋŋ lañu. \\qs Selaw.\\qs*"}]