[{"style":"s1","text":"Aji Sax jeey nguuroo dëgg"},{"style":"q1","text":""},{"style":"v","text":"Aji Sax jeey Buur, na àddina bég;"},{"style":"q1","text":"dunoo dun bànneexu."},{"style":"q1","text":""},{"style":"v","text":"Ay xàmbaar yu lëndëm këruus a ko yéew,"},{"style":"q1","text":"àtteb dëgg ak njub lal ab jalam."},{"style":"q1","text":""},{"style":"v","text":"Sawaraa dox, jiitu ko,"},{"style":"q1","text":"di xoyomi noonam wetoo wet,"},{"style":"q1","text":""},{"style":"v","text":"ay melaxam leeral àddina,"},{"style":"q1","text":"waa àddina gis, di pat-pati;"},{"style":"q1","text":""},{"style":"v","text":"tund yi ne soyox seey fi kanam Aji Sax ji"},{"style":"q2","text":"boroom àddina sépp."},{"style":"q1","text":""},{"style":"v","text":"Asamaan a ngi biral àtteem,"},{"style":"q1","text":"xeetoo xeet di gis darajaam."},{"style":"q1","text":""},{"style":"v","text":"Gàcce ñeel na kuy jaamu jëmmi tuur,"},{"style":"q1","text":"di puukarewoo ay yàllantu."},{"style":"q1","text":"Yeen yàllay xeet yépp, sujjóotalleen kii,"},{"style":"q1","text":""},{"style":"v","text":"\\w Siyoŋ|Siyoŋ:\\w* dégg ca, bég,"},{"style":"q1","text":"waa Yuda it di bànneexoo àttey Aji Sax jii."},{"style":"q1","text":""},{"style":"v","text":"Aji Sax ji, Aji Kawe ji tiim suuf sépp;"},{"style":"q1","text":"yaaka màgga màgg, ba sut tuuroo tuur."},{"style":"b","text":""},{"style":"q1","text":""},{"style":"v","text":"Yeen soppey Aji Sax ji, bañleen lu bon."},{"style":"q1","text":"Aji Sax jeey sàmm ay wóllëreem,"},{"style":"q1","text":"di leen musal ci ku bon."},{"style":"q1","text":""},{"style":"v","text":"Jub, leerlu;"},{"style":"q1","text":"jubal, bég."},{"style":"q1","text":""},{"style":"v","text":"Yeen aji jub ñi, bànneexooleen Aji Sax ji,"},{"style":"q1","text":"sante ko turam wu sell wi."}]