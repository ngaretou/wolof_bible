[{"style":"s1","text":"Nit ñaaw, Aji Sax ji gore"},{"style":"d","text":""},{"style":"v","text":"Mu jëm ci njiital woykat yi, ñeel Daawuda jaamub Aji Sax ji."},{"style":"b","text":""},{"style":"q1","text":""},{"style":"v","text":"Kàddug tooñ ga ku bon wax mu ngi ci sama xel mi."},{"style":"q1","text":"Mu ne: «Ana lu may ragal ci Yàlla?»"},{"style":"q1","text":""},{"style":"v","text":"Day gis boppam, naagu,"},{"style":"q1","text":"ba du gis sikkam, sib ko."},{"style":"q1","text":""},{"style":"v","text":"Ay waxam coxor aki fen,"},{"style":"q1","text":"jëfeetul lu rafet ak lu baax."},{"style":"q1","text":""},{"style":"v","text":"Day mébét lu ñaaw cib lalam,"},{"style":"q1","text":"taxawe yoon wu dëddu mbaax,"},{"style":"q1","text":"te du bañ lu bon."},{"style":"b","text":""},{"style":"q1","text":""},{"style":"v","text":"Céy Aji Sax ji, gore nga ba kaw asamaan,"},{"style":"q1","text":"dëggu ba ci kaw-li-kaw."},{"style":"q1","text":""},{"style":"v","text":"Sa njubtee tiim tund yu mag yi,"},{"style":"q1","text":"sa àtte ne xéew ni xóotey géej."},{"style":"q1","text":"Céy Aji Sax ji, nit ak mala, nga boole sàmm!"},{"style":"q1","text":""},{"style":"v","text":"Céy Yàlla, yaa wéet ngor,"},{"style":"q1","text":"doom aadama yiiroo sa keppaar, yiiru;"},{"style":"q1","text":""},{"style":"v","text":"yafloo sa njël lu duun,"},{"style":"q1","text":"sa xéewal wal, nga nàndale ko."},{"style":"q1","text":""},{"style":"v","text":"Ci yaw la dund di balle,"},{"style":"q1","text":"te sag leer lanuy leerloo."},{"style":"b","text":""},{"style":"q1","text":""},{"style":"v","text":"Jotaleel sa ngor ku la xam,"},{"style":"q1","text":"jotale sa njubte kuy nas njub."},{"style":"q1","text":""},{"style":"v","text":"Yàlla bu ma ku reew teg tànk;"},{"style":"q1","text":"loxo ku bon, yàlla bumu ma taxa daw."},{"style":"q1","text":""},{"style":"v","text":"Defkati mbon yaa ngii, daanu,"},{"style":"q1","text":"ne lareet, tëlee jóg."}]