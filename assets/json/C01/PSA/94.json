[{"style":"s1","text":"Yàllaay mbugal ku bon"},{"style":"q1","text":""},{"style":"v","text":"Éy Aji Sax ji Yàlla, boroom mbugal!"},{"style":"q1","text":"Boroom mbugal, feqal sag leer!"},{"style":"q1","text":""},{"style":"v","text":"Yaw miy àtte àddina, jógal"},{"style":"q1","text":"yool ku bew."},{"style":"q1","text":""},{"style":"v","text":"Aji Sax ji, fu ku bon kiy àkki?"},{"style":"q1","text":"Fu ku bon kiy kañu àkki?"},{"style":"q1","text":""},{"style":"v","text":"Ñu ngi làmmiñoo reewande,"},{"style":"q1","text":"képp kuy def lu bon di damu."},{"style":"q1","text":""},{"style":"v","text":"Aji Sax ji, say ñoñ lañuy dëggaate;"},{"style":"q1","text":"say séddoo lañuy néewal."},{"style":"q1","text":""},{"style":"v","text":"Jëtun akub doxandéem, ñu faat;"},{"style":"q1","text":"ab jirim, ñu bóom,"},{"style":"q1","text":""},{"style":"v","text":"te naa: «Ki Sax gisu ci,"},{"style":"q1","text":"Yàllay \\w Yanqóoba|Yanqóoba:\\w* jii yégu ko.»"},{"style":"b","text":""},{"style":"q1","text":""},{"style":"v","text":"Yeen bokk yu dofe yi, moytuleen."},{"style":"q1","text":"Gàtt xel yi, kañ ngeen di muus?"},{"style":"q1","text":""},{"style":"v","text":"Ki jëmbati nopp, da dul dégg a?"},{"style":"q1","text":"Am ki xari gët, da dul gis?"},{"style":"q1","text":""},{"style":"v","text":"Kiy yar yéefar yi, da dul mbugalee?"},{"style":"q1","text":"Du mooy kiy xamal nit?"},{"style":"q1","text":""},{"style":"v","text":"Aji Sax ji xam na xalaatu nit,"},{"style":"q1","text":"xam ne cóolóolu neen la."},{"style":"b","text":""},{"style":"q1","text":""},{"style":"v","text":"Ki Sax, ndokkalee ki ngay yar,"},{"style":"q1","text":"tàggat ko ci saw yoon,"},{"style":"q1","text":""},{"style":"v","text":"dëfal ko ci bési safaan,"},{"style":"q1","text":"ba keroog ñuy gasal ku bon."},{"style":"q1","text":""},{"style":"v","text":"Boroom bi kat du wacc ñoñam mukk,"},{"style":"q1","text":"du bàyyi ay séddoom."},{"style":"q1","text":""},{"style":"v","text":"Àtte dina dellu doxe yoon,"},{"style":"q1","text":"képp ku jub topp ca."},{"style":"q1","text":""},{"style":"v","text":"Ana ku may taxawal ci ñu bon ñi?"},{"style":"q1","text":"Ku may jógal ci biir ñiy def lu bon?"},{"style":"q1","text":""},{"style":"v","text":"Su ma Aji Sax ji walluwul woon,"},{"style":"q1","text":"tuuti ma fanaani réew ma ne selaw."},{"style":"q1","text":""},{"style":"v","text":"Dama noon: «Tarxiis naa!»"},{"style":"q1","text":"Waaye yaa ma awoo sa ngor."},{"style":"q1","text":""},{"style":"v","text":"Ma bare xalaati xol,"},{"style":"q1","text":"nga dëfal ma, ma bég."},{"style":"q1","text":""},{"style":"v","text":"Loo séq ak njiit lu jubadi"},{"style":"q1","text":"luy yoonal njubadi?"},{"style":"q1","text":""},{"style":"v","text":"Ñii dañoo mànkoo, di tëru ku jub,"},{"style":"q1","text":"di teg àtteb dee ku deful dara."},{"style":"q1","text":""},{"style":"v","text":"Waaye Aji Sax jeey sama rawtu,"},{"style":"q1","text":"ci sama Yàlla laay ame cëslaay, làqu."},{"style":"q1","text":""},{"style":"v","text":"Moo leen di këpp seen ñaawtéef,"},{"style":"q1","text":"sànke leen seenug mbon."},{"style":"q1","text":"Sunu Yàlla Aji Sax jee leen di sànk."}]