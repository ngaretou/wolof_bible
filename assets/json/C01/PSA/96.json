[{"style":"s1","verse":"","text":"Buur Yàllaa ngi àttesi àddina"},{"style":"q1","verse":"","text":""},{"style":"v","verse":"1","text":"Woyleen Aji Sax ji woy wu yees,"},{"style":"q1","verse":"","text":"yeen àddina sépp woyleen Aji Sax ji."},{"style":"q1","verse":"","text":""},{"style":"v","verse":"2","text":"Woyleen Aji Sax ji, màggal turam,"},{"style":"q1","verse":"","text":"di siiwal xettaleem bésoo bés!"},{"style":"q1","verse":"","text":""},{"style":"v","verse":"3","text":"Siiwalleen màggaayam ci biir xeet yi,"},{"style":"q1","verse":"","text":"xamal waasoo waaso ay jalooreem."},{"style":"q1","verse":"","text":""},{"style":"v","verse":"4","text":"Aji Sax jee màgg, jara sant a sant"},{"style":"q1","verse":"","text":"te gëna mata ragal lépp lu ñuy jaamu."},{"style":"q1","verse":"","text":""},{"style":"v","verse":"5","text":"Mboolem yàlla yi xeet yiy jaamu, yàllantu la,"},{"style":"q1","verse":"","text":"waaye Aji Sax jee sàkk asamaan."},{"style":"q1","verse":"","text":""},{"style":"v","verse":"6","text":"Màggaay ak daraja, fa moom,"},{"style":"q1","verse":"","text":"dooleek taar, fa këram gu sell."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Yeen làngi xeet yi, seedeelleen Aji Sax ji;"},{"style":"q1","verse":"","text":"seedeelleen Aji Sax ji màggaayam ak dooleem."},{"style":"q1","verse":"","text":""},{"style":"v","verse":"8","text":"Seedeelleen Aji Sax ji màggaayu turam,"},{"style":"q1","verse":"","text":"yékkatil kob sarax, duggaale ëttam."},{"style":"q1","verse":"","text":""},{"style":"v","verse":"9","text":"Sujjóotalleen Aji Sax ji gànjaroo sellaay."},{"style":"q1","verse":"","text":"Ragalleen ko, bay lox, yeen waa àddina sépp."},{"style":"q1","verse":"","text":""},{"style":"v","verse":"10","text":"Neleen xeet yi Aji Sax jeey buur!"},{"style":"q1","verse":"","text":"Àddinaa ngi sampu ba dëgër moos, maneesu koo rëññeel."},{"style":"q1","verse":"","text":"Mooy àtte xeet yi njub."},{"style":"q1","verse":"","text":""},{"style":"v","verse":"11","text":"Asamaanoo, bégal! Suufoo, bànneexul!"},{"style":"q1","verse":"","text":"Géejoo, riiral yaak mboolem li la fees,"},{"style":"q1","verse":"","text":""},{"style":"v","verse":"12","text":"na mbooy mi jaayu, mook lu ci biiram,"},{"style":"q1","verse":"","text":"ba mboolem garabi àll bi sarxolleendoo,"},{"style":"q1","verse":"","text":""},{"style":"v","verse":"13","text":"gatandoo ko Aji Sax jiy dikk,"},{"style":"q1","verse":"","text":"àttesi àddina,"},{"style":"q1","verse":"","text":"di àtte dun bi dëgg,"},{"style":"q1","verse":"","text":"tey àtte xeet yépp ci dëggoom."}]