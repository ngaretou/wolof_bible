[{"style":"s1","text":"Aji Sax ji sàmm na kóllëre"},{"style":"q1","text":""},{"style":"v","text":"Santleen Aji Sax ji, tudd turam,"},{"style":"q1","text":"xamley jalooreem ci biir xeet yi."},{"style":"q1","text":""},{"style":"v","text":"Woyleen ko, tagg ko,"},{"style":"q1","text":"yégleleen mboolemi kéemaanam!"},{"style":"q1","text":""},{"style":"v","text":"Damooleen turam wu sell,"},{"style":"q1","text":"yal na kuy wut Aji Sax ji am bànneexu xol."},{"style":"q1","text":""},{"style":"v","text":"Wutleen Aji Sax ji, sës ci dooleem."},{"style":"q1","text":"Saxooleen koo wër!"},{"style":"q1","text":""},{"style":"v","text":"Fàttalikuleen ay jalooreem"},{"style":"q1","text":"aki kéemaanam aki àtteem."},{"style":"q1","text":""},{"style":"v","text":"Yeen askanu Ibraayma, jaamam ba,"},{"style":"q1","text":"yeen sëti \\w Yanqóoba|Yanqóoba:\\w*, yeen ñi mu tànn!"},{"style":"q1","text":""},{"style":"v","text":"Kee di sunu Yàlla Aji Sax ji,"},{"style":"q1","text":"di àtte suuf sépp,"},{"style":"q1","text":""},{"style":"v","text":"di fàttaliku ba fàww \\w kóllëreem|kóllëre g-:\\w*,"},{"style":"q1","text":"ak kàddoom"},{"style":"q2","text":"ba ci junniy maas,"},{"style":"q1","text":"te mu giñal ko Isaaxa,"},{"style":"q1","text":""},{"style":"v","text":"dëggalal ko Yanqóoba, sàrtal ko,"},{"style":"q1","text":"fase kook Israayil mooma kóllëre gu sax."},{"style":"q1","text":""},{"style":"v","text":"Moo noon: «Yaw laay jox réewum Kanaan,"},{"style":"q1","text":"muy sa cér, nga séddoo.»"},{"style":"q1","text":""},{"style":"v","text":"Ba \\w bànni Israayil|bànni Israayil:\\w* doonee ñu néewa néew,"},{"style":"q1","text":"diy doxandéem ci réew mi,"},{"style":"q1","text":""},{"style":"v","text":"di wëreelu ci biir xeetoo xeet,"},{"style":"q1","text":"ak nguuroo nguur,"},{"style":"q1","text":""},{"style":"v","text":"mayul nit mu noot leen,"},{"style":"q1","text":"te yaral na leen ay buur,"},{"style":"q1","text":""},{"style":"v","text":"ne leen: «Buleen laal ñi ma séddoo,"},{"style":"q1","text":"te samay yonent buleen leen lor.»"},{"style":"q1","text":""},{"style":"v","text":"Moo wàcce ab xiif ca réew ma,"},{"style":"q1","text":"dagge fa lépp luy gub,"},{"style":"q1","text":""},{"style":"v","text":"yónnee ku leen jiitu,"},{"style":"q1","text":"muy Yuusufa ma ñu jaayoon njaam,"},{"style":"q1","text":""},{"style":"v","text":"tànk ya, ñu jéng jéng yu tar,"},{"style":"q1","text":"baat ba, ñu yeewe caqu weñ."},{"style":"q1","text":""},{"style":"v","text":"Kàddug Aji Sax ji di nattu Yuusufa,"},{"style":"q1","text":"ba keroog pirim ma dikk,"},{"style":"q1","text":""},{"style":"v","text":"Buur a yónni ku ko yiwi,"},{"style":"q1","text":"ku yilifi xeet a ko tijji."},{"style":"q1","text":""},{"style":"v","text":"Mu sas ko mu jiite këram,"},{"style":"q1","text":"di saytu mboolem alalam,"},{"style":"q1","text":""},{"style":"v","text":"ba saña tënk jawriñi buur ci coobareem,"},{"style":"q1","text":"tey xelal mag ña."},{"style":"q1","text":""},{"style":"v","text":"Israayil agsi Misra,"},{"style":"q1","text":"muy nganug Yanqóoba ga ca réewum Xam\\f + \\fr 105.23 \\fk Israayil \\ft ak \\fk Yanqóoba, \\ft kenn ki la; \\fk réewum Xam \\ft mooy Misra ba tey.\\f*."},{"style":"b","text":""},{"style":"q1","text":""},{"style":"v","text":"Aji Sax ji giiral xeetam wa,"},{"style":"q1","text":"ba ñu gëna bare seeni noon,"},{"style":"q1","text":""},{"style":"v","text":"mu xiir waa Misra ci dëddu ñoñam,"},{"style":"q1","text":"ñuy fexeel jaamam ñooña."},{"style":"q1","text":""},{"style":"v","text":"Mu yónni Musaa, jaamam ba,"},{"style":"q1","text":"tànn \\w Aaróona|Aaróona:\\w*, boole ca,"},{"style":"q1","text":""},{"style":"v","text":"ñu sottal ci seen biir firndeem ya mu waxoon,"},{"style":"q1","text":"muy kéemaan ya ñu def ca réewum Xam."},{"style":"q1","text":""},{"style":"v","text":"Moo yónnee lëndëm, lëndëmal,"},{"style":"q1","text":"te Musaa ak Aaróona gàntaluñu kàddoom."},{"style":"q1","text":""},{"style":"v","text":"Moo soppi seen ndoxum réew deret,"},{"style":"q1","text":"rey seeni jën,"},{"style":"q1","text":""},{"style":"v","text":"feesal seen réew ay mbott"},{"style":"q1","text":"yu àkki seen biir néegi buur ya."},{"style":"q1","text":""},{"style":"v","text":"Moo àddu, weñ ya dikk,"},{"style":"q1","text":"yoo ya dajal seen réew ma."},{"style":"q1","text":""},{"style":"v","text":"Mu def seenub taw tawub yuur,"},{"style":"q1","text":"sawaray melax jafal seen réew ma."},{"style":"q1","text":""},{"style":"v","text":"Mu dal ci seen figg ak reseñ,"},{"style":"q1","text":"daaneel seen garabi réew ma."},{"style":"q1","text":""},{"style":"v","text":"Mu àddooti, ay soccet dikk,"},{"style":"q1","text":"di njéeréer yu wees ab lim,"},{"style":"q1","text":""},{"style":"v","text":"ñu lekk luy gàncax ca seenum réew,"},{"style":"q1","text":"lekk lu suuf sa meññ."},{"style":"q1","text":""},{"style":"v","text":"Moo faat luy taaw ca seenum réew,"},{"style":"q1","text":"muy lu njëkka soqeekoo seen digg doole."},{"style":"b","text":""},{"style":"q1","text":""},{"style":"v","text":"Mu génne leen, ñu yóbbaale xaalis ak wurus,"},{"style":"q1","text":"te kenn tërëful ca seeni giir."},{"style":"q1","text":""},{"style":"v","text":"Misra daa bég ba ñu demee"},{"style":"q1","text":"ndax tiitaange ju ñu leen tiital."},{"style":"q1","text":""},{"style":"v","text":"Mu firiw niir, yiire leen,"},{"style":"q1","text":"ak sawara, ñu niitoo guddi."},{"style":"q1","text":""},{"style":"v","text":"Ñu sàkku, mu wàcceey picci përëntaan,"},{"style":"q1","text":"teg ca reggal leen mburum asamaan."},{"style":"q1","text":""},{"style":"v","text":"Mu bënnu doj, ndox ma ball,"},{"style":"q1","text":"di dex, wale joor gu wow."},{"style":"q1","text":""},{"style":"v","text":"Daa bàyyi xel kàddoom gu \\w sell|sell:\\w*,"},{"style":"q1","text":"ga mu waxoon Ibraayma, jaamam ba."},{"style":"q1","text":""},{"style":"v","text":"Moo génne ñoñam, ñu bég,"},{"style":"q1","text":"moo génne tànnéefam ña, ñuy sarxolle."},{"style":"q1","text":""},{"style":"v","text":"Mu jox leen suufi yéefar ya,"},{"style":"q1","text":"ñu jagoo ñaqi xeet ya,"},{"style":"q1","text":""},{"style":"v","text":"ngir ñu sàmm ay dogali yoonam,"},{"style":"q1","text":"topp ndigali yoonam."},{"style":"q1","text":"Màggalleen Ki Sax!"}]