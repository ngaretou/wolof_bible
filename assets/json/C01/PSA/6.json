[{"style":"s1","text":"Jarag a ngi woote wall"},{"style":"d","text":""},{"style":"v","text":"Mu jëm ci njiital woykat yi, ànd ak xalamu juróom ñetti buum, dib taalifu cant, ñeel Daawuda."},{"style":"b","text":""},{"style":"q1","text":""},{"style":"v","text":"Éy Aji Sax ji, bul mer, ba di ma rëbb,"},{"style":"q1","text":"bul xadaru, ba di ma mbugal."},{"style":"q1","text":""},{"style":"v","text":"Aji Sax ji, damaa néew doole, yërëm ma!"},{"style":"q1","text":"Éy Aji Sax ji, sama yaram a tas, dàmp ma!"},{"style":"q1","text":""},{"style":"v","text":"Sama xol a jeex tàkk."},{"style":"q1","text":"Aji Sax ji, loo deeti xaar nag?"},{"style":"q1","text":""},{"style":"v","text":"Éy Aji Sax ji, délsil, xettali ma!"},{"style":"q1","text":"Walloo ma sa ngor."},{"style":"q1","text":""},{"style":"v","text":"Deesul dee ba fàttaliku la;"},{"style":"q1","text":"ku dugg njaniiw, nu mu lay sante?"},{"style":"b","text":""},{"style":"q1","text":""},{"style":"v","text":"Onk naa ba loof, di fanaanee jooy,"},{"style":"q1","text":"sama lal di féey,"},{"style":"q1","text":"ba far seeye rongooñ."},{"style":"q1","text":""},{"style":"v","text":"Saay gët a ngi xóot ndaxu naqar,"},{"style":"q1","text":"boole ci giim ndax tooñi noonoo noon."},{"style":"b","text":""},{"style":"q1","text":""},{"style":"v","text":"Yeen, defkati ñaawtéef yépp, xiddileen ma!"},{"style":"q1","text":"Aji Sax ji dégg na saay jooy,"},{"style":"q1","text":""},{"style":"v","text":"Aji Sax ji dégg na saay dagaan,"},{"style":"q1","text":"Aji Sax jii nangu na samag ñaan."},{"style":"q1","text":""},{"style":"v","text":"Noon yépp a am gàcce, ba jàq lool,"},{"style":"q1","text":"ne wërëñ ak gàcceg mbetteel."}]