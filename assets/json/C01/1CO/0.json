[{"style":"ip","verse":"","text":"Korent péeyub diiwaanu Akayi la woon ci réewum Geres. Póol dem na Korent juróom fukki at gannaaw deewug Almasi bi. Mu toog fa fukki weer ak juróom ñett. Gannaaw ab diir mu dellu Korent toogaat fa lu tollook ñetti weer (Jëf ya 18.1-18; 20.1-3). Liggéeyam foofa tax na ba ñu bare topp Almasi bi."},{"style":"ip","verse":"","text":"Póol dégg na seen xibaar te mu naqari ko. Féewaloo ak séy yu awul yoon am na ci seen biir, te am na ñu wax ne ñi dee duñu dekki. Mu bind leen ngir ñu jekkal seen diggante, te jekkal seen jaamu Yàlla. Mu tontu it ay laaj yu ñu ko bind. Póol di leen fàttali ne man nañoo saafara jafe-jafey mbooloo mi, su fekkee bëggante am na ci seen biir, ni leen Almasi bi bëgge, te ñu xool ëllëgu Yàlla te baña gis àddina si ñu nekk."},{"style":"im","verse":"","text":"Ci tënk:"},{"style":"ili","verse":"","text":"1.1-9 Póol nuyoo na, ñaan na."},{"style":"ili","verse":"","text":"1.10---4.21 Nanu bennoo."},{"style":"ili","verse":"","text":"5.1---6.20 Am ngeen sañ-sañ, waaye war ngeena terale Yàlla seen yaram."},{"style":"ili","verse":"","text":"7.1-40 Lu jëm ci mbirum séy."},{"style":"ili","verse":"","text":"8.1---11.1 Nanu sore bokkaale. Lu jëm ci ñam wu ñu sarxale ay tuur."},{"style":"ili","verse":"","text":"11.2---14.40 Nanu jekkal sunu jaamu Yàlla."},{"style":"ili","verse":"","text":"15.1-58 Ndekkite li leeral na ni nu wara dunde."},{"style":"ili","verse":"","text":"16.1-24 Póol mébét na, dénkaane na."},{"style":"ie","verse":"","text":""}]