[{"style":"q1","text":""},{"style":"v","text":"«Maa ngii di yebal sama ndaw,"},{"style":"q1","text":"mu xàllal ma aw yoon."},{"style":"q1","text":"Sang bi ngeen di xaar"},{"style":"q1","text":"mooy jekki agsi këram,"},{"style":"q1","text":"ndawal \\w kóllëre|kóllëre g-:\\w* loolu, ki ngeen safoo,"},{"style":"q1","text":"mu ngooguy dikk.»"},{"style":"q1","text":"Aji Sax ji Boroom gàngoor yee ko wax."},{"style":"q1","text":""},{"style":"v","text":"Waaye bésub dikkam, ana ku ko mana dékku?"},{"style":"q1","text":"Bu teewee ana kuy taxaw?"},{"style":"q1","text":"Nde moom daa mel ni sawaras tëgg buy xelli weñ,"},{"style":"q1","text":"melati ni xemey fóotkat."},{"style":"q1","text":""},{"style":"v","text":"Fa mbaxana dee benn lay tooge"},{"style":"q1","text":"ni xellikat ak seggkat,"},{"style":"q1","text":"te mooy segg sëti \\w Lewi|Leween b-:\\w*,"},{"style":"q1","text":"xelli leen ni xaalis ak wurus,"},{"style":"q1","text":"ba ñu doon niti Aji Sax ji,"},{"style":"q1","text":"ñi koy indil sarax ci yoon."},{"style":"q1","text":""},{"style":"v","text":"Su boobaa la saraxu Yuda ak Yerusalem"},{"style":"q1","text":"di neex Aji Sax ji,"},{"style":"q1","text":"na jant ya woon, at ya woon."},{"style":"b","text":""},{"style":"q1","text":""},{"style":"v","text":"«Maa leen di dikke ab àtte,"},{"style":"q1","text":"di ab seede bu taxaw temm"},{"style":"q1","text":"ci tuumaal xërëmkat yeek njaalookat yi,"},{"style":"q1","text":"ak ñiy fene ngiñ,"},{"style":"q1","text":"ak ñiy xañ ab liggéeykat peyooram,"},{"style":"q1","text":"di noggatu ab jëtun akub jirim,"},{"style":"q1","text":"di beddi doxandéem te ragaluñu ma.»"},{"style":"q1","text":"Aji Sax ji Boroom gàngoor yee ko wax."},{"style":"q1","text":""},{"style":"v","text":"«Man Aji Sax ji déy, duma soppiku,"},{"style":"q1","text":"te yeen noppiwuleen di askanu \\w Yanqóoba|Yanqóoba:\\w*\\f + \\fr 3.6 \\fk askanu Yanqóoba \\ft mooy askan wi soqikoo ci Yanqóoba mi suufu woon ab seexam. Seetal ci \\bk Njàlbéen ga\\bk* saar 25, 27.\\f*, maanaam ay suufukat."},{"style":"s1","text":"Waññiku jëm ci Aji Sax ji moo war"},{"style":"q1","text":""},{"style":"v","text":"«Ca seen janti maam"},{"style":"q1","text":"ngeen dëddoo sama dogali yoon, sàmmuleen ko."},{"style":"q1","text":"Waññikuleen fi man, ma waññiku fi yeen,»"},{"style":"q1","text":"Aji Sax ji Boroom gàngoor yee ko wax."},{"style":"q1","text":"«Yeena ngi naa:"},{"style":"q1","text":"“Ci lan lanuy waññikoo?”"},{"style":"q1","text":""},{"style":"v","text":"Waaw, ndax nit dina sàcc Yàlla?"},{"style":"q1","text":"Ndaxam yeen, yeena ngi may sàcc"},{"style":"q1","text":"te yeena ne: “Ana nu nu la sàcce?”"},{"style":"q1","text":"Xanaa ci seen cérub fukkeelu alal ak li ngeen may jébbal."},{"style":"q1","text":""},{"style":"v","text":"Alkànde ju réy a ngi leen di dikkal,"},{"style":"q1","text":"nde man ngeen di sàcc, yeen mboolem askan wi."},{"style":"q1","text":""},{"style":"v","text":"Indileen mboolem céru fukkeel"},{"style":"q1","text":"ca kërug denc ya,"},{"style":"q1","text":"ba ab dund am sama biir kër,"},{"style":"q1","text":"te ngeen seetloo ma ko rekk,»"},{"style":"q1","text":"Aji Sax ji Boroom gàngoor yee ko wax,"},{"style":"q1","text":"«ndegam duma leen ubbil bunti asamaan,"},{"style":"q1","text":"ba sottil leen barke bu doy."},{"style":"q1","text":""},{"style":"v","text":"Maa leen di gëddal njéeréer,"},{"style":"q1","text":"ba du leen yàqal meññeefum suuf,"},{"style":"q1","text":"te reseñug tool du leen jaasiral,»"},{"style":"q1","text":"Aji Sax ji Boroom gàngoor yee ko wax."},{"style":"q1","text":""},{"style":"v","text":"«Xeet yépp ñu barkeel ñi lañu leen di woowe,"},{"style":"q1","text":"nde réewum bànneex ngeen di dëkke,»"},{"style":"q1","text":"Aji Sax ji Boroom gàngoor yee ko wax."},{"style":"s1","text":"Aji Sax ji dina fésal njubteg àtteem"},{"style":"q1","text":""},{"style":"v","text":"«Kàddu yu ñagas ngeen teg ci sama kaw,»"},{"style":"q1","text":"Aji Sax jee ko wax."},{"style":"q1","text":"«Te yeena ne: “Ana kàddu yu ñu la waxal?”"},{"style":"q1","text":""},{"style":"v","text":"Yeena ne: “Jaamu Yàlla ag neen la."},{"style":"q1","text":"Ana lu nu jële ci sàmm ndénkaaneem,"},{"style":"q1","text":"tey wéye toroxlu"},{"style":"q1","text":"fi kanam Aji Sax ji Boroom gàngoor yi?"},{"style":"q1","text":""},{"style":"v","text":"Moo tax nu ne nit ñu bew ñi ñooy ñi barkeel,"},{"style":"q1","text":"ñiy def lu bon kay ñoo baaxle,"},{"style":"q1","text":"ñoom ñiy diiŋat Yàlla, teg ca rëcc.”»"},{"style":"b","text":""},{"style":"q1","text":""},{"style":"v","text":"Ca la ñi ragal Aji Sax ji diisoo ci seen biir,"},{"style":"q1","text":"Aji Sax ji teewlu, déglu leen."},{"style":"q1","text":"Ñu bind fi kanamam téereb fàttaliku,"},{"style":"q1","text":"bu lim ñi ragal Aji Sax ji, te teral aw turam."},{"style":"q1","text":""},{"style":"v","text":"«Sama moomeelu bopp la ñooñuy doon,»"},{"style":"q1","text":"Aji Sax ji Boroom gàngoor yee ko wax,"},{"style":"q1","text":"«ca bés ba may jëfi, sama gànjar lañuy doon,"},{"style":"q1","text":"te ni baay di baaxe as ngóoram su ko taxawu,"},{"style":"q1","text":"ni laa leen di baaxe."},{"style":"q1","text":""},{"style":"v","text":"Ca ngeen di ràññaatlewaat diggante"},{"style":"q1","text":"ku jub ak ku bon,"},{"style":"q1","text":"kuy jaamu Yàlla, ak ku ko jaamuwul."},{"style":"q1","text":""},{"style":"v","text":"Bés ba déy a ngii di ñëw,"},{"style":"q1","text":"di tàkk ni taal bu yànj."},{"style":"q1","text":"Képp ku bew ak kuy def lu bon,"},{"style":"q1","text":"ca lay mel ni boob,"},{"style":"q1","text":"te bésub keroog baa koy jafal,»"},{"style":"q1","text":"Aji Sax ji Boroom gàngoor yee ko wax,"},{"style":"q1","text":"«du leen waccal tus, dub reen, dub car."},{"style":"q1","text":""},{"style":"v","text":"Waaye yeen ñi ma ragal"},{"style":"q1","text":"la jantub njub di fenkal,"},{"style":"q1","text":"leerale leen ceeñeer yuy wéral,"},{"style":"q1","text":"ngeen génn di tëbantu ni ay sëlluy yar."},{"style":"q1","text":""},{"style":"v","text":"Yeenay joggi ñu bon ñi,"},{"style":"q1","text":"ñu doon pënd fi seen ron téstën,"},{"style":"q1","text":"keroog bés ba may jëfi,»"},{"style":"q1","text":"Aji Sax ji Boroom gàngoor yee ko wax."},{"style":"b","text":""},{"style":"q1","text":""},{"style":"v","text":"«Bàyyileen xel ci yoonu Musaa, sama jaam ba,"},{"style":"q1","text":"yoon wa ma ko dénkoon fa tundu Xoreb,"},{"style":"q1","text":"ñeel Israayil gépp,"},{"style":"q1","text":"mu diy dogal ak àttey yoon."},{"style":"q1","text":""},{"style":"v","text":"Maa ngii di yebal ci yeen, Ilyaas yonent bi,"},{"style":"q1","text":"balaa \\w bésub Aji Sax|bésub Aji Sax j-:\\w* jee teew,"},{"style":"q1","text":"di lu màgg te raglu."},{"style":"q1","text":""},{"style":"v","text":"Mooy delloo xolu baay ca doom ja,"},{"style":"q1","text":"delloo xolu doom ca baay ba,"},{"style":"q1","text":"lu ko moy ma dikk duma réew mi, ba faagaagal ko.»"}]