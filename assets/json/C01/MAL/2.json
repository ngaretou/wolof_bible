[{"style":"q1","text":""},{"style":"v","text":"«Léegi nag, sarxalkat yi, santaane bii yeen la ñeel."},{"style":"q1","text":""},{"style":"v","text":"Su ngeen dégluwul,"},{"style":"q1","text":"te defuleen seen xel ci teral sama tur,»"},{"style":"q1","text":"Aji Sax ji Boroom gàngoor yee ko wax,"},{"style":"q1","text":"«alkànde laay yebal fi seen biir,"},{"style":"q1","text":"ba alagaale seeni barke,"},{"style":"q1","text":"te alag naa ko jeeg,"},{"style":"q1","text":"nde defuleen seen xel ci teral ma."},{"style":"q1","text":""},{"style":"v","text":"Maa ngii di yar seen askan,"},{"style":"q1","text":"sëlëm leen sébbriit,"},{"style":"q1","text":"mi jóge ci seen saraxi màggal,"},{"style":"q1","text":"ñu tonniwaale leen ak sébbriit mi."},{"style":"q1","text":""},{"style":"v","text":"Su boobaa ngeen xam ne"},{"style":"q1","text":"maa leen yónnee santaane bii,"},{"style":"q1","text":"ngir saxal sama \\w kóllëreek|kóllëre g-:\\w* \\w Lewi|Leween b-:\\w*\\f + \\fr 2.4 \\ft Leween ñi jëfe woon fiiraange ci Aji Sax ji, ñoom lay wax. Seetal ci \\bk Mucc ga\\bk* 32.25-29.\\f*.»"},{"style":"q1","text":"Aji Sax ji Boroom gàngoor yee ko wax."},{"style":"q1","text":""},{"style":"v","text":"«Sama kóllëre moom laa ko séqal,"},{"style":"q1","text":"mu jur dund ak jàmm,"},{"style":"q1","text":"maa ko may loolu ngir mu ragal ma,"},{"style":"q1","text":"ragaloon na ma it, bay yéemu ci sama tur."},{"style":"q1","text":""},{"style":"v","text":"Njàngalem dëgg la dëkkaloon ci gémmiñam,"},{"style":"q1","text":"te ag njubadi, déggeesu ko ciw làmmiñam,"},{"style":"q1","text":"xanaa di ànd ak man ci jàmm ak njub,"},{"style":"q1","text":"tey bàyyiloo ñu bare yoonu ñaawtéef."},{"style":"b","text":""},{"style":"q1","text":""},{"style":"v","text":"«Kàddug sarxalkat déy day sàmm xam-xam,"},{"style":"q1","text":"te ciy waxam la nit ñi di sàkkoo àlluwa,"},{"style":"q1","text":"nde mooy ndawal Aji Sax ji Boroom gàngoor yi."},{"style":"q1","text":""},{"style":"v","text":"Waaye yeen dangeena moy yoon wi,"},{"style":"q1","text":"seenum njàngale ngeen fakkastale ñu bare,"},{"style":"q1","text":"te yeena fecci kóllëreg Lewi.»"},{"style":"q1","text":"Aji Sax ji Boroom gàngoor yee ko wax."},{"style":"q1","text":""},{"style":"v","text":"«Moo tax man it ma def xeet wépp xeeb leen,"},{"style":"q1","text":"sewal leen,"},{"style":"q1","text":"feye leen ko seen ñàkka sàmm samay yoon,"},{"style":"q1","text":"ak par-parloo gi ngeen di diglee yoon wi.»"},{"style":"s1","text":"Aji Sax ji du nangu saraxi workat yi"},{"style":"q1","text":""},{"style":"v","text":"Xanaa du benn baay lanu am, nun ñépp?"},{"style":"q1","text":"Te jenn Yàlla jee nu sàkk?"},{"style":"q1","text":"Lu waral ku ne di wor mbokkam,"},{"style":"q1","text":"ba ñàkka wormaal \\w kóllërey|kóllëre g-:\\w* maam ya?"},{"style":"q1","text":""},{"style":"v","text":"Waa Yuda wor nañu,"},{"style":"q1","text":"lu jomblu lees def fi Israayil ak Yerusalem."},{"style":"q1","text":"Yuda déy moo teddadil li Aji Sax ji sopp"},{"style":"q1","text":"te mooy bérebam bu sell:"},{"style":"q1","text":"Yuda moo takk janqub yàllay doxandéem yi."},{"style":"q1","text":""},{"style":"v","text":"Ku def lii, yal na la Aji Sax ji"},{"style":"q1","text":"dagge ci xaymay \\w Yanqóoba|Yanqóoba:\\w* gépp yaak sa bépp kuutaay,"},{"style":"q1","text":"boole ci kuy indil ab sarax"},{"style":"q1","text":"Aji Sax ji Boroom gàngoor yi."},{"style":"q1","text":""},{"style":"v","text":"Lii itam yeena ngi koy def:"},{"style":"q1","text":"yeena ngi tawal ay rongooñ \\w sarxalukaayu|sarxalukaay b-:\\w* Aji Sax ji,"},{"style":"q1","text":"di jooy aka binni,"},{"style":"q1","text":"ndax moo geesootul seen sarax,"},{"style":"q1","text":"te nangootul lenn ci seen loxo."},{"style":"q1","text":""},{"style":"v","text":"Ngeen naa: «Ndax lan?»"},{"style":"q1","text":"Ndax Aji Sax ji moo seede seen diggante"},{"style":"q1","text":"ak seen jabar ja ngeen jël ba ngeen di ndaw,"},{"style":"q1","text":"tey ngeen wor ko, te mu doonoon seen wéttal,"},{"style":"q1","text":"seen jabar ju ngeen séqal kóllëre."},{"style":"q1","text":""},{"style":"v","text":"Kenn deful lii te desem xel."},{"style":"q1","text":"Kenn doŋŋ a ko defoon. Ndax lan?"},{"style":"q1","text":"Kuutaay li ko Yàlla digoon la doon wut."},{"style":"q1","text":"Kon nag sàmmleen seenum xel,"},{"style":"q1","text":"te buleen wor seen jabar ja ngeen jël"},{"style":"q1","text":"ba ngeen di ndaw."},{"style":"q1","text":""},{"style":"v","text":"«Pase laa bañ,»"},{"style":"q1","text":"Aji Sax ji Yàllay Israayil moo ko wax,"},{"style":"q1","text":"«ak ku làmboo jëfi loraange ni mbubb.»"},{"style":"q1","text":"Aji Sax ji Boroom gàngoor yee ko wax."},{"style":"q1","text":"Kon nag sàmmleen seenum xel, te buleen wor."},{"style":"s1","text":"Aji Sax ji, dëgg lay àtteji"},{"style":"q1","text":""},{"style":"v","text":"Soof ngeen Aji Sax ji ak seeni wax,"},{"style":"q1","text":"ngeen naan: «Nu nu ko soofe?»"},{"style":"q1","text":"Xanaa naan: «Képp kuy def lu bon"},{"style":"q1","text":"mooy ki baax ci Aji Sax ji,"},{"style":"q1","text":"te kooku la safoo.»"},{"style":"q1","text":"Mbaa ngeen naa: «Ana Yàlla jiy àtte dëgg sax?»"}]