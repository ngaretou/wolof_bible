[{"style":"ip","verse":"","text":"Téereb \\bk Esteer\\bk* moo indi ni bànni Israayil xawee sànku ca réewum Pers ga mu nekkoon ngàllo, ak ni sennas ndawu bànni Israayil jaaye bakkanam ba musal ay bokkam. Kooku mooy Esteer, mook ki ko yaroon te di doomu baayam bu ndaw, ñu di ko wax Mardose."},{"style":"ip","verse":"","text":"Jenn jawriñu buur ju ñuy wax Aman lal pexem faagaagal képp ku bokk ci bànni Israayil. Aman, Amalegeen la, te xeetam moo njëkka song bànni Israayil, gannaaw bi ñu génnee Misra. (Seetal ci \\bk Mucc ga\\bk* 17.8-16). Pexem Aman nag, bu matoon, manoon naa faagaagal askan wi Almasi bi wara soqikoo. Waaye yéeneem moo këppu ci kawam."},{"style":"ip","verse":"","text":"Turu Yàlla Aji Sax ji fésul ci téere bii, waaye day wone ne Aji Sax ji moo am sañ-sañ ci bépp xew-xew. Bés bu rafet bi ñuy wax Purim ci aaday bànni Israayil, ci lañuy baaxantale mucc gu yéeme googu leen Yàlla dikke."},{"style":"im","verse":"","text":"Ci tënk:"},{"style":"ili","verse":"","text":"1.1—2.23 Esteer falu na Lingeer."},{"style":"ili","verse":"","text":"3.1—4.3 Aman lal na pexem faagaagal bànni Israayil."},{"style":"ili","verse":"","text":"4.4—7.10 Esteer lal na pexem musal bànni Israayil."},{"style":"ili","verse":"","text":"8.1—10.3 Lu jëm ci muccug bànni Israayil, ak bésub Purim."},{"style":"ie","verse":"","text":""}]