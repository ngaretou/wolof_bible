[{"style":"s1","verse":"","text":"Ragal Yàlla du jëfi ngistal"},{"style":"q1","verse":"","text":""},{"style":"v","verse":"1","text":"Aji Sax ji dafa wax ne: «Asamaan sama ngàngunee,"},{"style":"q1","verse":"","text":"suuf di sama ndëggastal."},{"style":"q1","verse":"","text":"Ana kër gu ngeen may tabaxal, man?"},{"style":"q1","verse":"","text":"Ana ban béreb ay sama dalluwaay?"},{"style":"q1","verse":"","text":""},{"style":"v","verse":"2","text":"Mboolem yooyu, sama loxoo ko sàkk;"},{"style":"q1","verse":"","text":"nii la lépp ame.» Kàddug Aji Sax jee."},{"style":"q1","verse":"","text":"«Ku mel nii laay niir:"},{"style":"q1","verse":"","text":"néew-ji-doole ji xolam jeex,"},{"style":"q1","verse":"","text":"te muy déglu sama kàddu bay lox."},{"style":"q1","verse":"","text":""},{"style":"v","verse":"3","text":"Kee moom mu ngi rendiw yëkk, sarxal,"},{"style":"q1","verse":"","text":"te teewu koo bóome."},{"style":"q1","verse":"","text":"Kee rendiw xar, sarxal,"},{"style":"q1","verse":"","text":"te teewu koo damm loosu xaj, sarxal."},{"style":"q1","verse":"","text":"Kee ngi joxe \\w saraxu pepp|Sarax yi:\\w*,"},{"style":"q1","verse":"","text":"te teewu koo tuur deretu mbaam-xuux."},{"style":"q1","verse":"","text":"Kee di taal saraxu baaxantalu \\w cuuraay|cuuraay l-:\\w*,"},{"style":"q1","verse":"","text":"tey jaamu ay tuur."},{"style":"q1","verse":"","text":"Ñoo tànn seen yoonu bopp,"},{"style":"q1","verse":"","text":"safoo seeni jëf ju seexluwu."},{"style":"q1","verse":"","text":""},{"style":"v","verse":"4","text":"Man it maa leen di tànnal seeni mbugal,"},{"style":"q1","verse":"","text":"dikke leen tiitaange yi ñu yelloo,"},{"style":"q1","verse":"","text":"ngir maa woote, kenn wuyuwul,"},{"style":"q1","verse":"","text":"ma àddu, dégluwuñu ma."},{"style":"q1","verse":"","text":"Xanaa di def lu bon lu ma ñaawlu,"},{"style":"q1","verse":"","text":"li ma bëggul, ñu tànn ko.»"},{"style":"s1","verse":"","text":"Aji Sax ji mujj na dikk"},{"style":"q1","verse":"","text":""},{"style":"v","verse":"5","text":"Dégluleen kàddug Aji Sax ji,"},{"style":"q1","verse":"","text":"yeen ñiy déglu kàddoom, di lox:"},{"style":"q1","verse":"","text":"«Lii de mooy seen kàddug bokk yi leen jéppi,"},{"style":"q1","verse":"","text":"di leen dàq ngir samaw tur."},{"style":"q1","verse":"","text":"Ñu ngi naan: “Na Aji Sax ji darajaal boppam,"},{"style":"q1","verse":"","text":"ba nu teewe seen mbégte, yeen ñii!”"},{"style":"q1","verse":"","text":"Waaye ñoom de ñooy rus."},{"style":"q1","verse":"","text":""},{"style":"v","verse":"6","text":"Coowal xaree ngoog bawoo dëkk ba,"},{"style":"q1","verse":"","text":"coow laa nga jóge kërug Yàlla ga,"},{"style":"q1","verse":"","text":"coowal Aji Sax jee, mooy yool ay noonam."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"«Kii balaa matu, wasin na,"},{"style":"q1","verse":"","text":"bala moo am mititu mat, jur na doom ju góor."},{"style":"q1","verse":"","text":""},{"style":"v","verse":"8","text":"Ku masa dégg lu mel nii?"},{"style":"q1","verse":"","text":"Ku masa gis lu mel nii?"},{"style":"q1","verse":"","text":"Ndax am réew dina sosu ci benn bés?"},{"style":"q1","verse":"","text":"Am aw xeet dina jekki sosu ci wenn fan?"},{"style":"q1","verse":"","text":"\\w Siyoŋ|Siyoŋ:\\w* de, moo tàmbali matu rekk,"},{"style":"q1","verse":"","text":"jur doomam yu góor.»"},{"style":"q1","verse":"","text":""},{"style":"v","verse":"9","text":"Aji Sax ji nee: «Man miy jàppale jigéen"},{"style":"q1","verse":"","text":"ba ëmbam mat,"},{"style":"q1","verse":"","text":"dinaa ko xañ wasin?"},{"style":"q1","verse":"","text":"Man miy wasinloo nit,"},{"style":"q1","verse":"","text":"ndax dinaa fatt njurukaayam?»"},{"style":"q1","verse":"","text":"Sa Yàllaa ko wax."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"«Yeen soppey Yerusalem yépp,"},{"style":"q1","verse":"","text":"bégandooleen ak moom,"},{"style":"q1","verse":"","text":"te di ko bànneexoo."},{"style":"q1","verse":"","text":"Mboolem yeen ñi doon ñaawlu tiisu Yerusalem,"},{"style":"q1","verse":"","text":"bokkleen ak moom xolam bu sedd."},{"style":"q1","verse":"","text":""},{"style":"v","verse":"11","text":"Su ko defee ngeen nàmp ba suur"},{"style":"q1","verse":"","text":"weenam wiy naxtaane,"},{"style":"q1","verse":"","text":"su ko defee ngeen nàmp bay tàqamtiku"},{"style":"q2","verse":"","text":"soowum weenam mi ne xéew.»"},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Aji Sax ji déy dafa wax ne:"},{"style":"q1","verse":"","text":"«Maa ngii di yóbbu Yerusalem"},{"style":"q2","verse":"","text":"ci jàmm ju mel ni géej,"},{"style":"q1","verse":"","text":"ak waamey koom muy wal, bawoo ci xeet yi."},{"style":"q1","verse":"","text":"Yeenay tooge luppu Yerusalem, di nàmp,"},{"style":"q1","verse":"","text":"uufu ciy óom, mu di leen raay."},{"style":"q1","verse":"","text":""},{"style":"v","verse":"13","text":"Man maa leen di naxtaan ba ngeen dal,"},{"style":"q1","verse":"","text":"ni doom ju ndeyam di naxtaan ba mu dal,"},{"style":"q1","verse":"","text":"ngeen am xel mu dal fi Yerusalem.»"},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Yeenay teewe lii, seen xol tooy,"},{"style":"q1","verse":"","text":"seen yaram leqaliku ni ñax mu yég nawet."},{"style":"q1","verse":"","text":"Dooley Aji Sax ji la ay jaamam di xam,"},{"style":"q1","verse":"","text":"te am sànjam la ay noonam di xam."},{"style":"q1","verse":"","text":""},{"style":"v","verse":"15","text":"Aji Sax ji déy a ngii dikke sawara,"},{"style":"q1","verse":"","text":"ay watiiram mel ni ngëlén,"},{"style":"q1","verse":"","text":"mu nara sànju, sotti meram,"},{"style":"q1","verse":"","text":"gëdde sawara wuy sël-sëli."},{"style":"q1","verse":"","text":""},{"style":"v","verse":"16","text":"Sawara déy la Aji Sax ji di mbugale,"},{"style":"q1","verse":"","text":"saamaram ba dal mboolem doom aadama,"},{"style":"q1","verse":"","text":"ñi Aji Sax ji bóom ne xas."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"«Ñii di sellalu aka sangu-set"},{"style":"q1","verse":"","text":"bala ñoo duggi tool ya ñuy tuuroo,"},{"style":"q1","verse":"","text":"di fa toppi ca gannaaw ka ca digg ba,"},{"style":"q1","verse":"","text":"ñooñooy lekk yàppu mbaam,"},{"style":"q1","verse":"","text":"ak yeneen yu seexluwu ni janax,"},{"style":"q1","verse":"","text":"te ñooy bokk sànku.»"},{"style":"q1","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"18","text":"«Man maa xam seeni jëf ak seeni xalaat."},{"style":"q1","verse":"","text":"Bés bii taxaw lees di dajale xeetoo xeet aki làkk,"},{"style":"q1","verse":"","text":"ñu dikk ba niir samag leer."},{"style":"q1","verse":"","text":""},{"style":"v","verse":"19","text":"Maay teg firnde fi seen digg,"},{"style":"q1","verse":"","text":"ba jël ñenn ca ña dese bakkan ca ñoom,"},{"style":"q1","verse":"","text":"yebal leen ci xeet yi,"},{"style":"q1","verse":"","text":"yebal leen Tarsis ak Pul ak Ludd,"},{"style":"q1","verse":"","text":"ñooña di ñu mane fitt,"},{"style":"q1","verse":"","text":"ma yebal leen ca waa Tubal ak Yawaan,"},{"style":"q1","verse":"","text":"waa duni géej yu sore ya,"},{"style":"q2","verse":"","text":"ñooñu masula dégg sama jaloore,"},{"style":"q1","verse":"","text":"te masuñoo gis sama màggaay,"},{"style":"q1","verse":"","text":"sama ndaw ñaa leen di xamal sama màggaay."},{"style":"q1","verse":"","text":""},{"style":"v","verse":"20","text":"Xeet yooyooy indi seen bokk"},{"style":"q2","verse":"","text":"yi bokk ak yeen ñépp,"},{"style":"q1","verse":"","text":"jële leen ci mboolem xeet yi,"},{"style":"q1","verse":"","text":"ñu doon sarax bu ñeel Aji Sax ji,"},{"style":"q1","verse":"","text":"wari fas aki watiir,"},{"style":"q1","verse":"","text":"ba ci watiir yu ñu mbaar,"},{"style":"q1","verse":"","text":"aki berkelleeki giléem,"},{"style":"q1","verse":"","text":"ba agsi sama tund wu sell"},{"style":"q2","verse":"","text":"wi ci Yerusalem.»"},{"style":"q1","verse":"","text":"Aji Sax jee ko wax."},{"style":"q1","verse":"","text":"«Day mel ni noonu \\w bànni Israayil|bànni Israayil:\\w* di yóbboo sarax,"},{"style":"q1","verse":"","text":"yeb ko ci ndab lu sell,"},{"style":"q1","verse":"","text":"yóbbu kër Aji Sax ji."},{"style":"q1","verse":"","text":""},{"style":"v","verse":"21","text":"Te ñenn ci yooyu xeet, maa leen di jël,"},{"style":"q1","verse":"","text":"def leen ay \\w sarxalkat|sarxalkat b-:\\w* aki \\w Leween|Leween b-:\\w*.»"},{"style":"q1","verse":"","text":"Aji Sax jee ko wax."},{"style":"q1","verse":"","text":""},{"style":"v","verse":"22","text":"«Asamaan su yees sii"},{"style":"q1","verse":"","text":"ak suuf su yees sii may waaja sàkk déy,"},{"style":"q1","verse":"","text":"ni seen taxawaay di yàgge fi sama kanam,"},{"style":"q1","verse":"","text":"yeen, ni la seen askan ak seen tur di yàgge fi sama kanam.»"},{"style":"q1","verse":"","text":"Aji Sax jee ko wax."},{"style":"q1","verse":"","text":""},{"style":"v","verse":"23","text":"«Su ko defee Terutel weer ba Terutel weer,"},{"style":"q1","verse":"","text":"\\w bésub Noflaay|bésub Noflaay b-:\\w* ba bésub Noflaay,"},{"style":"q1","verse":"","text":"mboolem doom aadama di ma sujjóotalsi.»"},{"style":"q1","verse":"","text":"Aji Sax jee ko wax."},{"style":"q1","verse":"","text":""},{"style":"v","verse":"24","text":"«Te bu ñu génnee, gis néewi"},{"style":"q2","verse":"","text":"ñi doon fippu fi sama kaw,"},{"style":"q1","verse":"","text":"saxi néew yi duñu seey mukk,"},{"style":"q1","verse":"","text":"seen sawara du fey mukk,"},{"style":"q1","verse":"","text":"te ñépp ñu leen gis, seen yaram daw.»"}]