[{"style":"s1","verse":"","text":"Dëgg ay mujj"},{"style":"q1","verse":"","text":""},{"style":"v","verse":"1","text":"Buur a ngii, dëgg lay nguuroo,"},{"style":"q1","verse":"","text":"jawriñ ñi it, yoon lañuy yilifee;"},{"style":"q1","verse":"","text":""},{"style":"v","verse":"2","text":"ku ci nekk mel ni seelukaayu ngelaw,"},{"style":"q1","verse":"","text":"di kiiraay ci ngëlén,"},{"style":"q1","verse":"","text":"mel ni wali ndox ci suuf su ne sereŋ,"},{"style":"q1","verse":"","text":"mbaa keppaaru doj wu mag ci àll bu mar."},{"style":"q1","verse":"","text":""},{"style":"v","verse":"3","text":"Su boobaa gëti njàccaar yi dootuñu gëmm,"},{"style":"q1","verse":"","text":"te noppi ñiy dégg dañuy teewlu,"},{"style":"q1","verse":"","text":""},{"style":"v","verse":"4","text":"ku yàkkamti di ràññee, ba mana xam,"},{"style":"q1","verse":"","text":"làmmiñu ku dër gaawa wax lu leer."},{"style":"q1","verse":"","text":""},{"style":"v","verse":"5","text":"Booba deesatul woowe ab dof «gor si»,"},{"style":"q1","verse":"","text":"te njublaŋ dootul dégg «ku tedd ki»."},{"style":"q1","verse":"","text":""},{"style":"v","verse":"6","text":"Ab dof, waxi dof lay wax,"},{"style":"q1","verse":"","text":"xel ma di nas ñaawtéef,"},{"style":"q1","verse":"","text":"mu nar jëf ju teddadi."},{"style":"q1","verse":"","text":"Lu ñaaw lay wax, jëme ci Aji Sax ji,"},{"style":"q1","verse":"","text":"di xiifal ku xiif,"},{"style":"q1","verse":"","text":"di xañ ku mar lu mu naan."},{"style":"q1","verse":"","text":""},{"style":"v","verse":"7","text":"Ab njublaŋ, ay pexeem musiba la."},{"style":"q1","verse":"","text":"Njekkar lay nas,"},{"style":"q1","verse":"","text":"ba bu néew-ji-doole sàkkoo dëgg it,"},{"style":"q1","verse":"","text":"mu fen ba lor ko."},{"style":"q1","verse":"","text":""},{"style":"v","verse":"8","text":"Waaye gor si, ngor lay mébét,"},{"style":"q1","verse":"","text":"te ngor lay wéye."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Yeen jigéen ñi dal xel,"},{"style":"q1","verse":"","text":"taxawleen temm, déglu ma;"},{"style":"q1","verse":"","text":"yeen janq ji féex,"},{"style":"q1","verse":"","text":"teewluleen ma."},{"style":"q1","verse":"","text":""},{"style":"v","verse":"10","text":"Yeen jigéen ñi dal xel,"},{"style":"q1","verse":"","text":"fi leek at aki fan ngeen jàq;"},{"style":"q1","verse":"","text":"witt mi du baax, ngóob du taxaw."},{"style":"q1","verse":"","text":""},{"style":"v","verse":"11","text":"Jigéen ñi dal xel, ragalleen;"},{"style":"q1","verse":"","text":"yeen ñi féex laa ne, tiitleen!"},{"style":"q1","verse":"","text":"Futtikuleen, ba ne duŋŋ;"},{"style":"q1","verse":"","text":"gembooy saaku, ñaawloo."},{"style":"q1","verse":"","text":""},{"style":"v","verse":"12","text":"Fëggleen seen dënn,"},{"style":"q1","verse":"","text":"jooy tooli bànneex ya,"},{"style":"q1","verse":"","text":"jooyleen reseñ ju nangu ja,"},{"style":"q1","verse":"","text":""},{"style":"v","verse":"13","text":"ak sama suufas bokk ya ay dég aki dagg nangu."},{"style":"q1","verse":"","text":"Jooyleen kay kër ya ca mbégte ma,"},{"style":"q1","verse":"","text":"ak dëkk bu xumb ba."},{"style":"q1","verse":"","text":""},{"style":"v","verse":"14","text":"Kër gu rafet sax, dees koy wacc,"},{"style":"q1","verse":"","text":"dëkk baak riiram, dees koy dëddu;"},{"style":"q1","verse":"","text":"tund ak tóoju doon ay xunt ba fàww,"},{"style":"q1","verse":"","text":"mbaamu àll ne ca finaax, jur ga di ca fore,"},{"style":"q1","verse":"","text":""},{"style":"v","verse":"15","text":"ba keroog Boroom bi ëf ci nun ag noowam,"},{"style":"q1","verse":"","text":"màndiŋ mi soppalikub tóokër,"},{"style":"q1","verse":"","text":"tóokër meññ, ba ñu ne ab gott la."},{"style":"q1","verse":"","text":""},{"style":"v","verse":"16","text":"Su boobaa yoon dëkke màndiŋ mi,"},{"style":"q1","verse":"","text":"dëgg tooge tóokër bi."},{"style":"q1","verse":"","text":""},{"style":"v","verse":"17","text":"Su boobaa àtteb dëgg ay jur jàmm,"},{"style":"q1","verse":"","text":"àtteb yoon di dalal tey aare ba fàww,"},{"style":"q1","verse":"","text":""},{"style":"v","verse":"18","text":"ba sama bokk yi dëkke sancub jàmm,"},{"style":"q1","verse":"","text":"ci dëkkuwaay yu wóor,"},{"style":"q1","verse":"","text":"ci dalluwaay yu dal xel,"},{"style":"q1","verse":"","text":""},{"style":"v","verse":"19","text":"doonte gott bi day daanu ci tawub doji yuur,"},{"style":"q1","verse":"","text":"dëkk bi detteelu ba ne dett."},{"style":"q1","verse":"","text":""},{"style":"v","verse":"20","text":"Waaye ndokkalee yeen ñi tala ji fépp fuy ndox"},{"style":"q1","verse":"","text":"te saña afal nag ak mbaam."}]