[{"style":"ms","verse":"","text":"Gannaaw mbugal, mbégte"},{"style":"mr","verse":"","text":"(Saar 34---35)"},{"style":"s1","verse":"","text":"Mbugal ñeel na Edom"},{"style":"q1","verse":"","text":""},{"style":"v","verse":"1","text":"Yeen xeet yi, jegesileen te déglu;"},{"style":"q1","verse":"","text":"yeen askan yi, teewluleen!"},{"style":"q1","verse":"","text":"Na suuf ak li ci biiram déglu,"},{"style":"q1","verse":"","text":"muy àddinaak lépp lu mu jur."},{"style":"q1","verse":"","text":""},{"style":"v","verse":"2","text":"Merum Aji Sax ji ñeel na xeetoo xeet,"},{"style":"q1","verse":"","text":"am sànj ñeel gàngoori xeet yi."},{"style":"q1","verse":"","text":"Aji Sax ji faagaagal leen,"},{"style":"q1","verse":"","text":"dogal ñu war leena rendi."},{"style":"q1","verse":"","text":""},{"style":"v","verse":"3","text":"Seeni néew lees di xalab,"},{"style":"q1","verse":"","text":"ñu médd, xet ga gilli,"},{"style":"q1","verse":"","text":"seen deret la tund yiy sangoo."},{"style":"q1","verse":"","text":""},{"style":"v","verse":"4","text":"Gàngooru asamaan gépp ay tasaaroo,"},{"style":"q1","verse":"","text":"asamaan taxañe ni lëmësub kayit,"},{"style":"q1","verse":"","text":"gàngooram gépp ruus"},{"style":"q1","verse":"","text":"ni xobu reseñ mbaa figg gu lax."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Aji Sax ji nee: «Saab saamar a reye fa asamaan"},{"style":"q2","verse":"","text":"ba màndi deret,"},{"style":"q1","verse":"","text":"te mu ngii di wàccal Edom,"},{"style":"q1","verse":"","text":"xeet wi may faagaagal, ngir àttee leen ko.»"},{"style":"q1","verse":"","text":""},{"style":"v","verse":"6","text":"Aji Sax jee yor saamar bu màndi deret,"},{"style":"q1","verse":"","text":"yafloo nebbon"},{"style":"q1","verse":"","text":"ak deretu kuuy mu ndaw ak sikket"},{"style":"q1","verse":"","text":"ak nebbonu dëmbéenu kuuy."},{"style":"q1","verse":"","text":"Aji Sax ji kat moo am ab sarax fa Boccara,"},{"style":"q1","verse":"","text":"muy tër mu réy fa réewum Edom."},{"style":"q1","verse":"","text":""},{"style":"v","verse":"7","text":"Nagi àll yaay ànd ak ñoom daanu,"},{"style":"q1","verse":"","text":"ñook yëkk yu ndaw yaak yu mag ya,"},{"style":"q1","verse":"","text":"seen réew mi màndi deret,"},{"style":"q1","verse":"","text":"suuf sa niin batt ak nebbon."},{"style":"q1","verse":"","text":""},{"style":"v","verse":"8","text":"Bésub feyu la, Aji Sax ji di ca feyoo;"},{"style":"q1","verse":"","text":"mooy at mi Edom di yooloo la mu loroon \\w Siyoŋ|Siyoŋ:\\w*."},{"style":"q1","verse":"","text":""},{"style":"v","verse":"9","text":"Wali Edom di ca soppaliku koltaar,"},{"style":"q1","verse":"","text":"pëndub suufam doon tamarax,"},{"style":"q1","verse":"","text":"suufam mel ni koltaar buy lakk,"},{"style":"q1","verse":"","text":""},{"style":"v","verse":"10","text":"guddeek bëccëg, du fey,"},{"style":"q1","verse":"","text":"saxaar sa day gilli ba fàww,"},{"style":"q1","verse":"","text":"réew ma gental giiru jamono,"},{"style":"q1","verse":"","text":"te deesatu fa jaare mukk."},{"style":"q1","verse":"","text":""},{"style":"v","verse":"11","text":"Céeleek suññeel a koy nangu,"},{"style":"q1","verse":"","text":"looy ak baaxoñ dëkke fa."},{"style":"q1","verse":"","text":"Buumu betteex lees koy natte, maasale,"},{"style":"q1","verse":"","text":"ba mu ne maraas, ne wëyëŋ."},{"style":"q1","verse":"","text":""},{"style":"v","verse":"12","text":"Garmi ya dootuñu fa teewe,"},{"style":"q1","verse":"","text":"ba di fa samp nguur,"},{"style":"q1","verse":"","text":"te seen kàngam yépp ay wuute."},{"style":"q1","verse":"","text":""},{"style":"v","verse":"13","text":"Seen kër buur ya la dég ya di lawe,"},{"style":"q1","verse":"","text":"gajj aki taxas saxe tata ya,"},{"style":"q1","verse":"","text":"till dëkke,"},{"style":"q1","verse":"","text":"bànjóoli tàgge,"},{"style":"q1","verse":"","text":""},{"style":"v","verse":"14","text":"rabi màndiŋ mi di fa dajeeki bukki,"},{"style":"q1","verse":"","text":"bëyu àll di fa woowe moroom ma."},{"style":"q1","verse":"","text":"Fa la rabu guddi di dalloo,"},{"style":"q1","verse":"","text":"fàkkal fa boppam ab dal."},{"style":"q1","verse":"","text":""},{"style":"v","verse":"15","text":"Fa la luy nen di tàgge, nen fa,"},{"style":"q1","verse":"","text":"bóof, ba tostan, yiire keppaaram;"},{"style":"q1","verse":"","text":"tan ya bokk fa daje,"},{"style":"q2","verse":"","text":"ku ci nekk ak moroom ma."},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Seet ko ci téereb Aji Sax ji, jàng ko;"},{"style":"q1","verse":"","text":"du menn mala muy wuute ca gent ba,"},{"style":"q1","verse":"","text":"lu ci nekk a fay ànd ak moroom ma."},{"style":"q1","verse":"","text":"Aji Sax jee ko santaane ci gémmiñam,"},{"style":"q1","verse":"","text":"noowam moo leen di dajale."},{"style":"q1","verse":"","text":""},{"style":"v","verse":"17","text":"Moom moo leen ko muurale,"},{"style":"q1","verse":"","text":"sédd leen suuf sa ci loxoom,"},{"style":"q1","verse":"","text":"ñu séddoo ko ba fàww,"},{"style":"q1","verse":"","text":"màkkaanoo ko maasoo maas."}]