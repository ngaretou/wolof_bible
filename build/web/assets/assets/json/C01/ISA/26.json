[{"style":"s1","verse":"","text":"Aji Sax jeey may ñoñam ndam"},{"style":"q1","verse":"","text":""},{"style":"v","verse":"1","text":"Bésub keroog dees na woy"},{"style":"q2","verse":"","text":"wii woy fi réewum Yuda:"},{"style":"q1","verse":"","text":"«Dëkk bu dëgër lanu am,"},{"style":"q1","verse":"","text":"Yàllaa nu may kaaraangey tata, biir ak biti!"},{"style":"q1","verse":"","text":""},{"style":"v","verse":"2","text":"Ubbileen bunt yi,"},{"style":"q1","verse":"","text":"ba xeet wi jub te sàmm ngëm duggsi!"},{"style":"q1","verse":"","text":""},{"style":"v","verse":"3","text":"Yaw Aji Sax ji,"},{"style":"q1","verse":"","text":"ku dogu, pastéefu, wóolu la,"},{"style":"q1","verse":"","text":"nga may ko jàmm ju mat,"},{"style":"q1","verse":"","text":"nde moo la wóolu."},{"style":"q1","verse":"","text":""},{"style":"v","verse":"4","text":"Wóoluleen Aji Sax ji tey ak ëllëg;"},{"style":"q1","verse":"","text":"Ki Sax, di Aji Sax ji déy,"},{"style":"q1","verse":"","text":"moo mat cëslaay ba fàww."},{"style":"q1","verse":"","text":""},{"style":"v","verse":"5","text":"Moo wàcce ñi dëkke woon fa kaw,"},{"style":"q1","verse":"","text":"moo detteel waa dëkk ba aju woon,"},{"style":"q1","verse":"","text":"daaneel leen, ñu xalangu,"},{"style":"q1","verse":"","text":"ba mëq suuf,"},{"style":"q1","verse":"","text":""},{"style":"v","verse":"6","text":"baadoola joggi, dëggaate,"},{"style":"q1","verse":"","text":"néew-ji-doole noote leen.»"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Ku dëggu, yoonam day maase;"},{"style":"q1","verse":"","text":"ku dëggu, Aji Jub ji jubal xàllam."},{"style":"q1","verse":"","text":""},{"style":"v","verse":"8","text":"Aji Sax ji, nu ngi lay xaar,"},{"style":"q1","verse":"","text":"fi sa kaw yoonu santaane yi,"},{"style":"q1","verse":"","text":"di tudd sa tur, di la bàyyi xel,"},{"style":"q1","verse":"","text":"lii déy, mooy sunu nammeelu xol."},{"style":"q1","verse":"","text":""},{"style":"v","verse":"9","text":"Xol laa lay sàkkoo guddi,"},{"style":"q1","verse":"","text":"sama jëmm jépp di la laaj."},{"style":"q1","verse":"","text":"Bu say àtte teewee fi kaw suuf,"},{"style":"q1","verse":"","text":"waa àddina xame ca luy njub."},{"style":"q1","verse":"","text":""},{"style":"v","verse":"10","text":"Ku bon, boo ko yërëmee,"},{"style":"q1","verse":"","text":"du jàng tus ci njubte."},{"style":"q1","verse":"","text":"Biir réew mu nit ñay jubal"},{"style":"q1","verse":"","text":"lay xal di luubale,"},{"style":"q1","verse":"","text":"du faale màggaayu Aji Sax ji."},{"style":"q1","verse":"","text":""},{"style":"v","verse":"11","text":"Aji Sax ji, yaa xàcc sa loxo,"},{"style":"q1","verse":"","text":"waaye yéguñu ko."},{"style":"q1","verse":"","text":"Won leen ni nga nabe ci sa ñoñ, ñu rus,"},{"style":"q1","verse":"","text":"te sawaraay xoyom sa noon yooyu."},{"style":"q1","verse":"","text":""},{"style":"v","verse":"12","text":"Aji Sax ji, yaa nuy defal jàmm,"},{"style":"q1","verse":"","text":"te lépp lu nu def, yaa nu ko sottalal."},{"style":"q1","verse":"","text":""},{"style":"v","verse":"13","text":"Aji Sax ji sunu Yàlla,"},{"style":"q1","verse":"","text":"yeneen sang yu la moy moom nañu nu,"},{"style":"q1","verse":"","text":"waaye saw tur rekk lanuy màggal."},{"style":"q1","verse":"","text":""},{"style":"v","verse":"14","text":"Yooyu sang dee nañu, nekkatuñu,"},{"style":"q1","verse":"","text":"wuute nañu, jógatuñu."},{"style":"q1","verse":"","text":"Yaa def nii, faagaagal leen,"},{"style":"q1","verse":"","text":"ba far sax seen tur."},{"style":"q1","verse":"","text":""},{"style":"v","verse":"15","text":"Aji Sax ji, yaa yokk xeet wi,"},{"style":"q1","verse":"","text":"yaw mii yaa yokk xeet wi,"},{"style":"q1","verse":"","text":"yaa fésal sa màggaay,"},{"style":"q1","verse":"","text":"yaa yokk mboolem kemi réew mi!"},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Éy Aji Sax ji, ci biir njàqare lañu la sàkkoo;"},{"style":"q1","verse":"","text":"ba ñu tegoo sa mbugal,"},{"style":"q1","verse":"","text":"lañu la déey seenug ñaan."},{"style":"q1","verse":"","text":""},{"style":"v","verse":"17","text":"Éy Aji Sax ji, ni kuy matu"},{"style":"q2","verse":"","text":"lanu meloon fi sa kanam,"},{"style":"q1","verse":"","text":"di wañaarooka yuuxu."},{"style":"q1","verse":"","text":""},{"style":"v","verse":"18","text":"Danoo ëmb bay matu"},{"style":"q1","verse":"","text":"te jurunu lu moy ngelaw."},{"style":"q1","verse":"","text":"Indiwunu genn mucc ci àddina,"},{"style":"q1","verse":"","text":"mayunu ci kenn lu ko taxa dund."},{"style":"q1","verse":"","text":""},{"style":"v","verse":"19","text":"Waaye yaw askan wi, ñi nga deele"},{"style":"q2","verse":"","text":"ñooy dellu dundaat,"},{"style":"q1","verse":"","text":"seeni néew ay dekki,"},{"style":"q1","verse":"","text":"ku doon nelaw sa biir bàmmeel,"},{"style":"q1","verse":"","text":"yewwu, sarxolle."},{"style":"q1","verse":"","text":"Aji Sax jeey yebal lay bu ànd aki leer,"},{"style":"q1","verse":"","text":"suuf delloosi ña dëddu."},{"style":"s1","verse":"","text":"Mbugal ñeel na géej ak jéeri"},{"style":"q1","verse":"","text":""},{"style":"v","verse":"20","text":"Yeen samaw askan, ayca duggleen seeni néeg,"},{"style":"q1","verse":"","text":"tëju ca biir."},{"style":"q1","verse":"","text":"Làquleen as lëf, ba sànj mi jàll."},{"style":"q1","verse":"","text":""},{"style":"v","verse":"21","text":"Aji Sax ji kat a ngii di génne màkkaanam ma,"},{"style":"q1","verse":"","text":"nara dikke waa àddina mbugalu ñaawtéef,"},{"style":"q1","verse":"","text":"ba suuf wone deret ji ñu tuur fi kawam,"},{"style":"q1","verse":"","text":"te dootul sàng ñi ñu bóom."}]