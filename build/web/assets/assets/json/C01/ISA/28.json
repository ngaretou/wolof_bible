[{"style":"ms","verse":"","text":"Xibaaru mbugal ñeel na ay xeet"},{"style":"mr","verse":"","text":"(Saar 28---33)"},{"style":"s1","verse":"","text":"Mbugal ñeel na Samari"},{"style":"q1","verse":"","text":""},{"style":"v","verse":"1","text":"Wóoy ngalla Efrayim\\f + \\fr 28.1 \\fk Efrayim \\ft mooy giir gu am solo ci fukki giir ya ca nguurug bëj-gànnaar ga ñuy wax Israayil. Lée-léeg muy tur wi ñuy woowe waa gox boobu.\\f*,"},{"style":"q1","verse":"","text":"kaala ga ay màndikatam di sagoo!"},{"style":"q1","verse":"","text":"Taaram bu yéeme baa koy réer,"},{"style":"q1","verse":"","text":"ni tóor-tóor yu wow,"},{"style":"q1","verse":"","text":"te ma nga toŋ ca coll\\f + \\fr 28.1 \\fk coll \\ft mooy fa Samari nekk, di péeyub nguurug bëj-gànnaar ga ñuy wax Israayil.\\f* wa ña biiñ man dëkke,"},{"style":"q1","verse":"","text":"fa tiim xur wu nangu wa."},{"style":"q1","verse":"","text":""},{"style":"v","verse":"2","text":"Dégluleen, jàmbaar ju am doolee ngi dikkal Boroom bi,"},{"style":"q1","verse":"","text":"di tawub doji yuur, ngëlén luy sànke,"},{"style":"q1","verse":"","text":"riddee riddi, sotti waame wu wale!"},{"style":"q1","verse":"","text":"Loxoom la koy rattaxe fi suuf."},{"style":"q1","verse":"","text":""},{"style":"v","verse":"3","text":"Dees na joggati kaala"},{"style":"q2","verse":"","text":"gii màndikati Efrayim di sagoo."},{"style":"q1","verse":"","text":""},{"style":"v","verse":"4","text":"Te tóor mu lax mi muy gànjaroo,"},{"style":"q1","verse":"","text":"mu tege ca coll ya tiim xur wu nangu wa,"},{"style":"q1","verse":"","text":"day mel ni figg ju ñor te jotul;"},{"style":"q1","verse":"","text":"ka ko gis a koy gaaw witt, wann."},{"style":"q1","verse":"","text":""},{"style":"v","verse":"5","text":"Bésub keroog Aji Sax ji Boroom gàngoor yi"},{"style":"q1","verse":"","text":"di kaala gu yànj, gànjar gu yéeme,"},{"style":"q1","verse":"","text":"ñeel ndesu ñoñam,"},{"style":"q1","verse":"","text":""},{"style":"v","verse":"6","text":"mooy dikkal xelum dëgg kuy toog di àtte,"},{"style":"q1","verse":"","text":"di jàmbaaral ñiy waññi noon yi song dëkk bi, xare."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Ñii itam ay naan biiñ bay tërëf,"},{"style":"q1","verse":"","text":"màndiw ñoll, di jang:"},{"style":"q1","verse":"","text":"\\w sarxalkat|sarxalkat b-:\\w* akub yonent la aw ñoll di tërëfloo,"},{"style":"q1","verse":"","text":"biiñ jànnaxe leen,"},{"style":"q1","verse":"","text":"ñu màndiw ñoll, di jang,"},{"style":"q1","verse":"","text":"bu ñu amee am peeñu, di tërëf."},{"style":"q1","verse":"","text":""},{"style":"v","verse":"8","text":"Seen taabal yépp a ngi taq ripp,"},{"style":"q1","verse":"","text":"fépp di waccu ak mbalit."},{"style":"q1","verse":"","text":""},{"style":"v","verse":"9","text":"Ñu naa: «Ana ku Esayi mii di jàngal?"},{"style":"q1","verse":"","text":"Ana ku muy àgge xibaar?"},{"style":"q1","verse":"","text":"Xanaa ku yàggula fer,"},{"style":"q1","verse":"","text":"di doora bàyyi ween?"},{"style":"q1","verse":"","text":""},{"style":"v","verse":"10","text":"Ca rëdd wii, ca rëdd wee,"},{"style":"q1","verse":"","text":"nàngam sii, nàngam see,"},{"style":"q1","verse":"","text":"as tuut fii, as tuut fee.»"},{"style":"q1","verse":"","text":""},{"style":"v","verse":"11","text":"Xanaa boog nit ñu seen wax leerul,"},{"style":"q1","verse":"","text":"ñuy làkk, la Aji Sax jiy waxeek askan wii?"},{"style":"q1","verse":"","text":""},{"style":"v","verse":"12","text":"Moo leen waxoon ne leen:"},{"style":"q1","verse":"","text":"«Fii moo di noppalukaay bi,"},{"style":"q1","verse":"","text":"noppalleen ku sonn."},{"style":"q1","verse":"","text":"Fii a di dalluwaay bi!»"},{"style":"q1","verse":"","text":"Waaye nanguwuñoo dégg."},{"style":"q1","verse":"","text":""},{"style":"v","verse":"13","text":"Moo tax kàddug Aji Sax ji di mujj doon ci ñoom lu ñu manula nànd, ni:"},{"style":"q1","verse":"","text":"«Ca rëdd wii, ca rëdd wee,"},{"style":"q1","verse":"","text":"nàngam sii, nàngam see,"},{"style":"q1","verse":"","text":"as tuut fii, as tuut fee.»"},{"style":"q1","verse":"","text":"Moo tax ñuy tërëf,"},{"style":"q1","verse":"","text":"daanoo njaaxaanaay ba damm,"},{"style":"q1","verse":"","text":"di sërëx aka keppu."},{"style":"s1","verse":"","text":"Doju koñu tabax wee mat wéeruwaay"},{"style":"q1","verse":"","text":""},{"style":"v","verse":"14","text":"Kon nag yeen kókkalikat yi yilif"},{"style":"q2","verse":"","text":"askanu Yerusalem wii,"},{"style":"q1","verse":"","text":"dégluleen kàddug Aji Sax ji!"},{"style":"q1","verse":"","text":""},{"style":"v","verse":"15","text":"Yeena naay: «Danoo wóllëranteek dee,"},{"style":"q1","verse":"","text":"njaniiw lanu digool, ba du nu moom,"},{"style":"q1","verse":"","text":"ba bu yaru musiba dikkeek diisaayam, du nu laal."},{"style":"q1","verse":"","text":"Noo def ay fen sunu rawtu,"},{"style":"q1","verse":"","text":"ay wor di sunu làquwaay.»"},{"style":"q1","verse":"","text":""},{"style":"v","verse":"16","text":"Moo tax Boroom bi Aji Sax ji wax ne:"},{"style":"q1","verse":"","text":"«Maa ngii di dëj fi \\w Siyoŋ|Siyoŋ:\\w* aw doju koñu tabax,"},{"style":"q1","verse":"","text":"muy doju koñu tànnéef wu gànjare ci fondmaa bi,"},{"style":"q1","verse":"","text":"te ku ko wéeroo doo gaawa daw."},{"style":"q1","verse":"","text":""},{"style":"v","verse":"17","text":"Dëgg laay def nattukaay,"},{"style":"q1","verse":"","text":"yoon di sama buumu betteex,"},{"style":"q1","verse":"","text":"tawub doji yuur buub rawtub fen,"},{"style":"q1","verse":"","text":"wal ma mëdd làquwaay,"},{"style":"q1","verse":"","text":""},{"style":"v","verse":"18","text":"seen wóllëranteek dee neen,"},{"style":"q1","verse":"","text":"seen digook njaniiw toxu,"},{"style":"q1","verse":"","text":"yaru musiba dikk ak diisaayam,"},{"style":"q1","verse":"","text":"wulli leen ba ngeen nooy."},{"style":"q1","verse":"","text":""},{"style":"v","verse":"19","text":"Saa yu dikkee ne leen céex,"},{"style":"q1","verse":"","text":"suba su ne mu ne jaas,"},{"style":"q1","verse":"","text":"guddeek bëccëg, mu teew,"},{"style":"q1","verse":"","text":"te bu jibee sax fit rëcc.»"},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Lal a gàtt ba deesu ci tàlli,"},{"style":"q1","verse":"","text":"malaan cëkk ba matul càngaay\\f + \\fr 28.20 \\fk lal \\ft beek \\fk malaan \\ft mi ñuy wax fii, mooy misaal Misra mi ñu yaakaaroon te du leen doy kiiraay.\\f*."},{"style":"q1","verse":"","text":""},{"style":"v","verse":"21","text":"Aji Sax jeey jóg na woon"},{"style":"q2","verse":"","text":"fa tundu Peracim,"},{"style":"q1","verse":"","text":"xadaru na woon ca xuru Gabawon"},{"style":"q1","verse":"","text":"ngir jëf jëfam,"},{"style":"q1","verse":"","text":"jëfam ju yéeme ja!"},{"style":"q1","verse":"","text":"Moo nara liggéey liggéeyam booba,"},{"style":"q1","verse":"","text":"liggéey bu mu tàmmul!"},{"style":"q1","verse":"","text":""},{"style":"v","verse":"22","text":"Tee ngeena baña kókkalee"},{"style":"q1","verse":"","text":"bala ñoo teeŋal seeni jéng?"},{"style":"q1","verse":"","text":"Sànkute kat moo di dogal bi ma dégg,"},{"style":"q1","verse":"","text":"mu bawoo fa Boroom bi, Aji Sax ji ci gàngoor yi,"},{"style":"q1","verse":"","text":"di luy dikkal réew mi mépp."},{"style":"s1","verse":"","text":"Aji Sax jee xam doxalin"},{"style":"q1","verse":"","text":""},{"style":"v","verse":"23","text":"Teeyluleen te déglu sama kàddu,"},{"style":"q1","verse":"","text":"teewluleen ba dégg samay wax. Xoolleen ci lii:"},{"style":"q1","verse":"","text":""},{"style":"v","verse":"24","text":"ndax beykat bi day dëkke gàbb,"},{"style":"q1","verse":"","text":"di rëdd aka gàbbaat?"},{"style":"q1","verse":"","text":""},{"style":"v","verse":"25","text":"Bu gàbbee ba toolam maase,"},{"style":"q1","verse":"","text":"du day sànni jiwum nisel\\f + \\fr 28.25 \\fk nisel \\ft ak \\fk kumin, \\ft ay xeeti safal la.\\f*,"},{"style":"q1","verse":"","text":"wasaare jiwum kumin,"},{"style":"q1","verse":"","text":"daldi def bele bi ay saawo,"},{"style":"q1","verse":"","text":"sànni lors ba fa mu ko rëddal,"},{"style":"q1","verse":"","text":"doora suy bele bu dëgër ba ca wet ya?"},{"style":"q1","verse":"","text":""},{"style":"v","verse":"26","text":"Dees koo xamal yoon wa,"},{"style":"q1","verse":"","text":"te Yàllaam a ko jàngal mbey."},{"style":"q1","verse":"","text":""},{"style":"v","verse":"27","text":"Mbàccum nisel watiir amu ca yoon,"},{"style":"q1","verse":"","text":"te deesul bàcc kumin itam, ba joggi ca tànki watiir."},{"style":"q1","verse":"","text":"Mbàccum nisel, yet a koy def;"},{"style":"q1","verse":"","text":"mbàccum kumin, bant bu yem."},{"style":"q1","verse":"","text":""},{"style":"v","verse":"28","text":"Gubi bele, dees na ca jaare watiir,"},{"style":"q1","verse":"","text":"waaye deesu ci dëkk;"},{"style":"q1","verse":"","text":"watiir ngay takkal fas, bàcce ko pepp,"},{"style":"q1","verse":"","text":"waaye doo ko bàcc ba mu far mokk!"},{"style":"q1","verse":"","text":""},{"style":"v","verse":"29","text":"Xel moomu it fa Aji Sax ji"},{"style":"q2","verse":"","text":"Boroom gàngoor yi la bawoo."},{"style":"q1","verse":"","text":"Ndigalam a ni yéemee,"},{"style":"q1","verse":"","text":"pexeem màgge ni!"}]