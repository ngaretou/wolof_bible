[{"style":"s1","verse":"","text":"Aji Sax ji jëlaat na Yerusalem, soppeem"},{"style":"q1","verse":"","text":""},{"style":"v","verse":"1","text":"Yaw mi jaasir ba juroo, xaacul!"},{"style":"q1","verse":"","text":"Yaw mi xamul mititu mat, sarxolleel."},{"style":"q1","verse":"","text":"Aji Sax ji nee:"},{"style":"q1","verse":"","text":"«Ndaw si ñu foñ moo gëna jaboot"},{"style":"q2","verse":"","text":"kiy séy."},{"style":"q1","verse":"","text":""},{"style":"v","verse":"2","text":"Yaatalal sa xayma bi,"},{"style":"q1","verse":"","text":"firi sa sori xayma yu gëna yaa"},{"style":"q1","verse":"","text":"te bul yéem."},{"style":"q1","verse":"","text":"Yokkal sa buumi xayma"},{"style":"q1","verse":"","text":"te samp say bant, mu dëgër."},{"style":"q1","verse":"","text":""},{"style":"v","verse":"3","text":"Dinga saam ay doom ndijoor ak càmmoñ,"},{"style":"q1","verse":"","text":"saw askan moom ay xeet,"},{"style":"q1","verse":"","text":"sancaat dëkk yu gentaloon."},{"style":"q1","verse":"","text":""},{"style":"v","verse":"4","text":"Bul tiit, doo rus mukk."},{"style":"q1","verse":"","text":"Bul jaaxle, deesu la kersaal mukk."},{"style":"q1","verse":"","text":"Sa gàcce ga ba ngay ndaw, dinga ko fàtte,"},{"style":"q1","verse":"","text":"te sa tiisu jëtun wa dootoo ko fàttaliku."},{"style":"q1","verse":"","text":""},{"style":"v","verse":"5","text":"Sa jëkkër, Ki la sàkk,"},{"style":"q1","verse":"","text":"Aji Sax ji Boroom gàngoor yee di turam."},{"style":"q1","verse":"","text":"\\w Aji Sell|Aji Sell j-:\\w* ju Israayil moo la jot,"},{"style":"q1","verse":"","text":"te moo di Yàllay àddina sépp."},{"style":"q1","verse":"","text":""},{"style":"v","verse":"6","text":"Aji Sax jee la woo, nga dib jeeg bu ñu wacc,"},{"style":"q1","verse":"","text":"sa xol jeex tàkk,"},{"style":"q1","verse":"","text":"Mu ne la:"},{"style":"q1","verse":"","text":"“Nees di wacces ndaw"},{"style":"q2","verse":"","text":"si nga takk ba ngay ndaw?”»"},{"style":"q1","verse":"","text":"Sa Yàllaa ko wax."},{"style":"q1","verse":"","text":""},{"style":"v","verse":"7","text":"Mu ne: «Maa la wacc diir bu gàtt,"},{"style":"q1","verse":"","text":"dellu la jël ci yërmande ju yaa."},{"style":"q1","verse":"","text":""},{"style":"v","verse":"8","text":"Sama xol a jóg,"},{"style":"q1","verse":"","text":"ma xañ la sama kanam ab diir,"},{"style":"q1","verse":"","text":"waaye maa lay yërëme ngor gu sax.»"},{"style":"q1","verse":"","text":"Aji Sax ji lay jot moo ko wax."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Mu ne: «Na ma defoon ak"},{"style":"q2","verse":"","text":"ndoxum Nóoyin ma mooy lii tey."},{"style":"q1","verse":"","text":"Maa giñoon ne ndoxum Nóoyin ma,"},{"style":"q2","verse":"","text":"mu ni day dootul wale kaw suuf."},{"style":"q1","verse":"","text":"Noonu it laay giñe ne"},{"style":"q1","verse":"","text":"duma la mereeti,"},{"style":"q1","verse":"","text":"duma la rëbbati."},{"style":"q1","verse":"","text":""},{"style":"v","verse":"10","text":"Bu tund yu mag yi doon toxu,"},{"style":"q1","verse":"","text":"yu ndaw yiy raf sax,"},{"style":"q1","verse":"","text":"sama ngor du la toxul,"},{"style":"q1","verse":"","text":"te sama \\w kóllërey|kóllëre g-:\\w* jàmm du raf.»"},{"style":"q1","verse":"","text":"Aji Sax ji la yërëm moo ko wax."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"«Ngalla yaw Yerusalem,"},{"style":"q1","verse":"","text":"mi ngëlén pamti-pamtee ba nga jàq,"},{"style":"q1","verse":"","text":"te kenn dalalu la,"},{"style":"q1","verse":"","text":"man Aji Sax ji,"},{"style":"q1","verse":"","text":"maa ngii di la tabaxe doj yu ne ràññ,"},{"style":"q1","verse":"","text":"samp la ci safiir."},{"style":"q1","verse":"","text":""},{"style":"v","verse":"12","text":"Maay defare sa kawi tata peri rubi,"},{"style":"q1","verse":"","text":"def say bunt per yuy lerxat,"},{"style":"q1","verse":"","text":"def sa tata yi la wër yépp doj yu bakkane,"},{"style":"q1","verse":"","text":""},{"style":"v","verse":"13","text":"mboolem sa doom yu góor ay jànge ci Aji Sax ji,"},{"style":"q1","verse":"","text":"boole kook jàmm ju ne ñoyy."},{"style":"q1","verse":"","text":""},{"style":"v","verse":"14","text":"Àtteb dëgg moo lay dëgëral,"},{"style":"q1","verse":"","text":"nga sore nooteel, doo tiit;"},{"style":"q1","verse":"","text":"sore tiitaange, du la jege."},{"style":"q1","verse":"","text":""},{"style":"v","verse":"15","text":"Xanaa dees na songe moos,"},{"style":"q1","verse":"","text":"waaye ku la song it, yebalu ma ko,"},{"style":"q1","verse":"","text":"te ku la song daanu fi sa kanam."},{"style":"q1","verse":"","text":""},{"style":"v","verse":"16","text":"Xoolal, man maa sàkk ab tëgg"},{"style":"q2","verse":"","text":"buy wal taalu këriñ,"},{"style":"q1","verse":"","text":"defar ca ngànnaay lu ne."},{"style":"q1","verse":"","text":"Waaye maa sàkk it"},{"style":"q1","verse":"","text":"yàqkat buy rajaxe."},{"style":"q1","verse":"","text":""},{"style":"v","verse":"17","text":"Ngànnaay lu ñu la mana sàkkal,"},{"style":"q1","verse":"","text":"du sotti,"},{"style":"q1","verse":"","text":"te boroom làmmiñ wu la jógal cib layoo"},{"style":"q1","verse":"","text":"yaa koy tiiñal."},{"style":"q1","verse":"","text":"Ñiy jaamu Aji Sax ji, looloo di seen cér,"},{"style":"q1","verse":"","text":"looloo di àtte bi ma leen di dikke.»"},{"style":"q1","verse":"","text":"Kàddug Aji Sax jee."}]