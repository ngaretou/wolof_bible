[{"style":"b","verse":"","text":""},{"style":"q1","verse":"","text":""},{"style":"v","verse":"1","text":"Waa Mowab a nga naa:"},{"style":"q1","verse":"","text":"«Yónneeleen boroom réew mi yóbbalu kuuy yu ndaw,"},{"style":"q1","verse":"","text":"jële ko Sela, jaare màndiŋ ma,"},{"style":"q1","verse":"","text":"yóti ko buurub Yuda fa tundu \\w Siyoŋ|Siyoŋ:\\w* mu taaru.»"},{"style":"q1","verse":"","text":""},{"style":"v","verse":"2","text":"Jigéeni Mowab a nga ca jàllukaayu dexu Arnon,"},{"style":"q1","verse":"","text":"mel ni picc yu tasaaroo fa seeni tàgg,"},{"style":"q1","verse":"","text":"di fët-fëtluy, naaw."},{"style":"q1","verse":"","text":""},{"style":"v","verse":"3","text":"Ña nga naa njiiti Yuda:"},{"style":"q1","verse":"","text":"«Xelalleen nu, àtte nu,"},{"style":"q1","verse":"","text":"lalal nu bëccëg ndarakàmm ker gu mel ni guddi,"},{"style":"q1","verse":"","text":"yiire ko daw-làqu yi nu doon;"},{"style":"q1","verse":"","text":"buleen nu wor te nuy wuta raw!"},{"style":"q1","verse":"","text":""},{"style":"v","verse":"4","text":"Mayleen nu, nun ñi rëcce Mowab, nu dal ak yeen,"},{"style":"q1","verse":"","text":"te ngeen làq nu bóomkat.»"},{"style":"q1","verse":"","text":"Kiy noote déy day jeexal, sëxëtoo dakk,"},{"style":"q1","verse":"","text":"kiy lore ci réew mi jóge fi,"},{"style":"q1","verse":"","text":""},{"style":"v","verse":"5","text":"ab jal sampe fi ci ngor,"},{"style":"q1","verse":"","text":"ki ci toogee jikko ju dëggu di askanu Daawuda"},{"style":"q1","verse":"","text":"te di njiit luy sàkku yoon, yàkkamti àtteb dëgg."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Noo dégg ni Mowab réye,"},{"style":"q1","verse":"","text":"réya réy, reew te bew,"},{"style":"q1","verse":"","text":"seeni kañu di waxi neen."},{"style":"q1","verse":"","text":""},{"style":"v","verse":"7","text":"Moo tax Mowab di jooy ba ñéppi Mowab jooyoo,"},{"style":"q1","verse":"","text":"ndax namm nàkku reseñ ba woon ca Kir Eres,"},{"style":"q1","verse":"","text":"ba ne yàcc, di binni."},{"style":"q1","verse":"","text":""},{"style":"v","verse":"8","text":"Tool ya fa Esbon day wow,"},{"style":"q1","verse":"","text":"njiiti xeet yee dëggaate ngëneelu reseñ gu Sibma,"},{"style":"q1","verse":"","text":"te cabb ya lalu woon ba Yaser,"},{"style":"q1","verse":"","text":"ba àkki déndu màndiŋ ma,"},{"style":"q1","verse":"","text":"car ya law ba wàllaa géej."},{"style":"q1","verse":"","text":""},{"style":"v","verse":"9","text":"Jooyi waa Yaser laay jooy reseñ ga fa Sibma,"},{"style":"q1","verse":"","text":"yeen waa Esbon ak Elale, ma sange leeni rongooñ,"},{"style":"q1","verse":"","text":"nde fa ngeen di dajaleek fa ngeen di góobe,"},{"style":"q1","verse":"","text":"coowal mbégtee fay dakke."},{"style":"q1","verse":"","text":""},{"style":"v","verse":"10","text":"Mbégteek bànneex ay toxoo seeni tool,"},{"style":"q1","verse":"","text":"ay woy aki sarxolle noppee jibe seeni tóokër,"},{"style":"q1","verse":"","text":"te nalkatu reseñ naltil fa mbànd ya!"},{"style":"q1","verse":"","text":"Aji Sax jee dakkal coow li."},{"style":"q1","verse":"","text":""},{"style":"v","verse":"11","text":"Maa ngi yërëm Mowab, bay binni ni buumu riiti,"},{"style":"q1","verse":"","text":"sama yaram daw ci Kir Eres."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Mowab a ngoog ak coonoom,"},{"style":"q1","verse":"","text":"ba muy deme fa bérebi jaamookaay ya,"},{"style":"q1","verse":"","text":"dugg kër yàllaam di ñaan te du am."},{"style":"q1","verse":"","text":""},{"style":"v","verse":"13","text":"Lii la Aji Sax ji waxoon bu yàgg ci mbirum Mowab,"},{"style":"q1","verse":"","text":""},{"style":"v","verse":"14","text":"tey Aji Sax ji wax ne:"},{"style":"q1","verse":"","text":"«Fileek ñetti at yu surga bu ñu bind waññ,"},{"style":"q1","verse":"","text":"dees na sàggi sagub Mowab,"},{"style":"q1","verse":"","text":"te li ñuy bare tey lépp,"},{"style":"q1","verse":"","text":"seenum ndes ay néew lool te tekkeedi.»"}]