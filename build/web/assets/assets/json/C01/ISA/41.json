[{"style":"s1","verse":"","text":"Aji Sax jee yor jamono"},{"style":"q1","verse":"","text":""},{"style":"v","verse":"1","text":"Yeen waa dun yi, xeremluleen, déglu ma;"},{"style":"q1","verse":"","text":"yeen askan yi, takkuwaatleen,"},{"style":"q1","verse":"","text":"jegesi te wax,"},{"style":"q1","verse":"","text":"nu bokk teew, layoo."},{"style":"q1","verse":"","text":""},{"style":"v","verse":"2","text":"Ana ku ñu yékkatee penku,"},{"style":"q1","verse":"","text":"woo ko ci tànki àtteb dëgg?"},{"style":"q1","verse":"","text":"Ana ku ko jébbal xeet yi,"},{"style":"q1","verse":"","text":"nangulal ko buur yi,"},{"style":"q1","verse":"","text":"saamaram noote ba ñuy pënd,"},{"style":"q1","verse":"","text":"fittam jamat, tasaare ni boob?"},{"style":"q1","verse":"","text":""},{"style":"v","verse":"3","text":"Moo leen di dàq, ba jàll te jàmm a koy dal,"},{"style":"q1","verse":"","text":"ay tànkam sax du laal suuf."},{"style":"q1","verse":"","text":""},{"style":"v","verse":"4","text":"Ana ku def lii, dogal ko?"},{"style":"q1","verse":"","text":"Xanaa ki dale fa njàlbéen di woo maas yi!"},{"style":"q1","verse":"","text":"Man Aji Sax ji maa njëkk,"},{"style":"q1","verse":"","text":"te man la ak ñi mujj ba tey!"},{"style":"q1","verse":"","text":""},{"style":"v","verse":"5","text":"Waa dun yee ko gis, tiit,"},{"style":"q1","verse":"","text":"waa cati àddina di lox,"},{"style":"q1","verse":"","text":"dox ba agsi;"},{"style":"q1","verse":"","text":""},{"style":"v","verse":"6","text":"ku nekk di jàppale moroom ma,"},{"style":"q1","verse":"","text":"naa mbokk ma: «Góor-góorlul!»"},{"style":"q1","verse":"","text":""},{"style":"v","verse":"7","text":"Tëggu weñ ba di ñaax tëggu gànjar ba,"},{"style":"q1","verse":"","text":"boroom wàkku soññ boroom dékk,"},{"style":"q1","verse":"","text":"ñu naa: «Taqaleb weñ yi baax na!»"},{"style":"q1","verse":"","text":"tey daaj jëmmi xërëm ja"},{"style":"q2","verse":"","text":"ay pont yu koy dëgëral."},{"style":"s1","verse":"","text":"Aji Sax jeey musal Israayil ciy noonam"},{"style":"q1","verse":"","text":""},{"style":"v","verse":"8","text":"Waaye yaw Israayil, sama jaam bi;"},{"style":"q1","verse":"","text":"yaw \\w Yanqóoba|Yanqóoba:\\w* mi ma tànn,"},{"style":"q1","verse":"","text":"yaw askanu Ibraayma, samab xarit!"},{"style":"q1","verse":"","text":""},{"style":"v","verse":"9","text":"Yaw mi ma jukkee fa cati àddina,"},{"style":"q1","verse":"","text":"woowe la fa gëna sore,"},{"style":"q1","verse":"","text":"wax la ne la: «Yaa di sama jaam,"},{"style":"q1","verse":"","text":"maa la tànn te duma la wacc,"},{"style":"q1","verse":"","text":""},{"style":"v","verse":"10","text":"bul ragal, yaw laa àndal,"},{"style":"q1","verse":"","text":"bul tiit, maay sa Yàlla;"},{"style":"q1","verse":"","text":"maa lay dooleel, dimbali la déy,"},{"style":"q1","verse":"","text":"maa lay téyee sama loxol ndijoor liy àtte dëgg."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"«Ma ne, képp ku la mere,"},{"style":"q1","verse":"","text":"dees koy rusloo, toroxal ko."},{"style":"q1","verse":"","text":"Kuy joteek yaw day neen, sànku."},{"style":"q1","verse":"","text":""},{"style":"v","verse":"12","text":"Dinga ko seet, doo ko gis,"},{"style":"q1","verse":"","text":"kuy jànkoonteek yaw, du mujje doon tus,"},{"style":"q1","verse":"","text":"te kuy xareek yaw it day mujj neen."},{"style":"q1","verse":"","text":""},{"style":"v","verse":"13","text":"Man Aji Sax ji maay sa Yàlla;"},{"style":"q1","verse":"","text":"téye sa loxol ndijoor,"},{"style":"q1","verse":"","text":"di la wax ne la: Bul tiit,"},{"style":"q1","verse":"","text":"maa lay dimbali."},{"style":"q1","verse":"","text":""},{"style":"v","verse":"14","text":"Yaw Yanqóoba mi néew doole niw sax,"},{"style":"q1","verse":"","text":"yeen góori Israayil,"},{"style":"q1","verse":"","text":"man, maa leen di dimbali.»"},{"style":"q1","verse":"","text":"Kàddug Aji Sax jee,"},{"style":"q1","verse":"","text":"sab \\w jotkat|jotkat b-:\\w*, \\w Aji Sell|Aji Sell j-:\\w* ju Israayil."},{"style":"q1","verse":"","text":""},{"style":"v","verse":"15","text":"«Maa ngii di la def"},{"style":"q1","verse":"","text":"ngay watiiru bàccukaay bu ñaw, yees peq;"},{"style":"q1","verse":"","text":"ànd aki bëñam,"},{"style":"q1","verse":"","text":"ngay wol tund wu mag, raatale;"},{"style":"q1","verse":"","text":"dëbb tund wu ndaw ba mu mel nib cox."},{"style":"q1","verse":"","text":""},{"style":"v","verse":"16","text":"Yaa leen di bàcc, ngelaw wal,"},{"style":"q1","verse":"","text":"ngëlén tasaare;"},{"style":"q1","verse":"","text":"yaw ngay bége Aji Sax ji,"},{"style":"q1","verse":"","text":"di damoo Aji Sell ju Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"«Walaakaanaak néew-doolee ngi wër,"},{"style":"q1","verse":"","text":"di wutum ndox, amul."},{"style":"q1","verse":"","text":"Seen put wow koŋŋ ak mar."},{"style":"q1","verse":"","text":"Man Aji Sax ji, maa leen di nangul;"},{"style":"q1","verse":"","text":"man Yàllay Israayil, duma leen wacc."},{"style":"q1","verse":"","text":""},{"style":"v","verse":"18","text":"Maay walaley dex kaw coll ya ne duŋŋ,"},{"style":"q1","verse":"","text":"bënn bëti ndox digg xur ya,"},{"style":"q1","verse":"","text":"def màndiŋ ma ab déeg,"},{"style":"q1","verse":"","text":"suuf su ne sereŋ laay ballalem ndox."},{"style":"q1","verse":"","text":""},{"style":"v","verse":"19","text":"Maay def garabi seedar aki séng ca màndiŋ ma,"},{"style":"q1","verse":"","text":"saxal garabi mirt ak oliw ca joor ga,"},{"style":"q1","verse":"","text":"sippar ak garabu pẽe ak yeneen garab yu dëkke naat,"},{"style":"q2","verse":"","text":"ma boole ca,"},{"style":"q1","verse":"","text":""},{"style":"v","verse":"20","text":"ndax nit ñi gis, ba xàmmee,"},{"style":"q1","verse":"","text":"ñoom ñépp nemmiku, ba xam ne"},{"style":"q1","verse":"","text":"Aji Sax jee def lii ci loxoom,"},{"style":"q1","verse":"","text":"xam ne Aji Sell ju Israayil a sàkk lii."},{"style":"s1","verse":"","text":"Aji Sax ji tiiñal na tuuri yéefar yi"},{"style":"q1","verse":"","text":""},{"style":"v","verse":"21","text":"«Waxleen seenu lay,» la Aji Sax ji wax,"},{"style":"q1","verse":"","text":"«biralleen seeni firnde,» la buuru \\w Yanqóoba|Yanqóoba:\\w* boobu wax."},{"style":"q1","verse":"","text":""},{"style":"v","verse":"22","text":"«Woneleen ko te wax nu liy ñëw."},{"style":"q1","verse":"","text":"Xamalleen nu la woon, lu mu;"},{"style":"q1","verse":"","text":"nu ba ci xel, ba xam lu muy jur,"},{"style":"q1","verse":"","text":"te ngeen dégtal nu la dikkagul."},{"style":"q1","verse":"","text":""},{"style":"v","verse":"23","text":"Biralalleen nu mbiri ëllëg,"},{"style":"q1","verse":"","text":"nu xam ne ay yàlla ngeen."},{"style":"q1","verse":"","text":"Defleen rekk lenn, muy lu baax di lu bon,"},{"style":"q1","verse":"","text":"ndax nu bokk ko gis, ba yéemu."},{"style":"q1","verse":"","text":""},{"style":"v","verse":"24","text":"Ma ne, yeen daal, dungeen tus;"},{"style":"q1","verse":"","text":"seen liggéey du dara,"},{"style":"q1","verse":"","text":"te ku leen tànn di ku seexluwu!"},{"style":"b","verse":"","text":""},{"style":"q1","verse":"","text":""},{"style":"v","verse":"25","text":"«Maa yékkatee nit bëj-gànnaar,"},{"style":"q1","verse":"","text":"mu bawoo penkub jant,"},{"style":"q1","verse":"","text":"di tudd sama tur."},{"style":"q1","verse":"","text":"Mooy noote boroom dëkk ni ban"},{"style":"q1","verse":"","text":"mbaa binit bu defarkatu njaq di dëggaate."},{"style":"q1","verse":"","text":""},{"style":"v","verse":"26","text":"Ana ku yéene woon lii ca njàlbéen,"},{"style":"q1","verse":"","text":"ba nu xam ko?"},{"style":"q1","verse":"","text":"Ku ko yégle woon bu yàgg,"},{"style":"q1","verse":"","text":"ba nu man koo dëggal?"},{"style":"q1","verse":"","text":"Yéeneesu ko, yégleesu ko"},{"style":"q1","verse":"","text":"te déggeesul seeni kàddu."},{"style":"q1","verse":"","text":""},{"style":"v","verse":"27","text":"Waaye maa njëkka yégal \\w Siyoŋ|Siyoŋ:\\w*"},{"style":"q1","verse":"","text":"ne leen: “Xoolleen, ñu ngii!”"},{"style":"q1","verse":"","text":"Maa indil Yerusalem ndaw lu indi xibaaru jàmm."},{"style":"q1","verse":"","text":""},{"style":"v","verse":"28","text":"Xool naa xool ci tuur yi, gisuma kenn;"},{"style":"q1","verse":"","text":"du kenn ci ñoom ku ciy xelale,"},{"style":"q1","verse":"","text":"ba ma laaj ko, mu mana tontu."},{"style":"q1","verse":"","text":""},{"style":"v","verse":"29","text":"Ñoom ñépp a ngoogu, tekkiwuñu tus."},{"style":"q1","verse":"","text":"Seen liggéey, caaxaani neen,"},{"style":"q1","verse":"","text":"seen jëmmi tuur du dara, cóolóolu kese.»"}]