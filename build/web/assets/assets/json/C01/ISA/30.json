[{"style":"s1","verse":"","text":"Misra du mat Israayil cëslaay"},{"style":"q1","verse":"","text":""},{"style":"v","verse":"1","text":"«Wóoy ngalla doom yii diy fippukat!»"},{"style":"q1","verse":"","text":"Kàddug Aji Sax jee."},{"style":"q1","verse":"","text":"«Ñu ngi nas mébét yu ma diglewul,"},{"style":"q1","verse":"","text":"di digoo digoo yu ma leen xelalul,"},{"style":"q1","verse":"","text":"di tegle bàkkaar ci kaw bàkkaar."},{"style":"q1","verse":"","text":""},{"style":"v","verse":"2","text":"Ñoo dox wuti Misra te laajuñu ma,"},{"style":"q1","verse":"","text":"xanaa di sàkku rawtub Firawna,"},{"style":"q1","verse":"","text":"di keppaaroo keppaarug Misra\\f + \\fr 30.2 \\ft Misra lañu yaakaaroon mu aar leen ci Asiri.\\f*."},{"style":"q1","verse":"","text":""},{"style":"v","verse":"3","text":"Rawtub Firawnaay mujj di seen gàcce,"},{"style":"q1","verse":"","text":"keppaarug Misra di seen toroxte."},{"style":"q1","verse":"","text":""},{"style":"v","verse":"4","text":"Seeni jawriñ a nga xaat ba Cowan,"},{"style":"q1","verse":"","text":"seeni ndaw àgg ba Anes\\f + \\fr 30.4 \\fk Cowan \\ft ak \\fk Anes, \\ft ci Misra lañu bokk.\\f*,"},{"style":"q1","verse":"","text":""},{"style":"v","verse":"5","text":"waaye ñoom ñépp kersa lañuy ame Misra"},{"style":"q2","verse":"","text":"googu leen dul amal njariñ."},{"style":"q1","verse":"","text":"Du ndimbal, du njariñ,"},{"style":"q1","verse":"","text":"xanaa gàcceek toroxte.»"},{"style":"b","verse":"","text":""},{"style":"m","verse":"","text":""},{"style":"v","verse":"6","text":"Yéeneb \\w waxyu|waxyu:\\w* bii ñeel na malay àllub Negew:"},{"style":"q1","verse":"","text":"Réewum tiis laak njàqare,"},{"style":"q1","verse":"","text":"kërug gayndeeki segg,"},{"style":"q1","verse":"","text":"ak saamaan ak céebi,"},{"style":"q1","verse":"","text":"mbaam lañu sëf seen alal, jaare fa,"},{"style":"q1","verse":"","text":"giléem lañu sëf seeni denc,"},{"style":"q1","verse":"","text":"jëme xeet wu leen dul jariñ."},{"style":"q1","verse":"","text":""},{"style":"v","verse":"7","text":"Ndimbalu Misra, cóolóolu neen!"},{"style":"q1","verse":"","text":"Moo tax ma tudde ko:"},{"style":"q1","verse":"","text":"Raxab, Ponkal mi ne yàcc."},{"style":"b","verse":"","text":""},{"style":"q1","verse":"","text":""},{"style":"v","verse":"8","text":"Aji Sax ji nee:"},{"style":"q1","verse":"","text":"«Ayca, bind ko ci àlluwa, ñu gis!"},{"style":"q1","verse":"","text":"Rëdd ko cib téere,"},{"style":"q2","verse":"","text":"ngir ëllëg ak sibir,"},{"style":"q2","verse":"","text":"mu dib seede ba fàww.»"},{"style":"q1","verse":"","text":""},{"style":"v","verse":"9","text":"Wii xeet kat ay fippukat lañu,"},{"style":"q1","verse":"","text":"yii doom a diy fen-kat"},{"style":"q1","verse":"","text":"te nanguwuñoo sàmm yoonu Aji Sax ji!"},{"style":"q1","verse":"","text":""},{"style":"v","verse":"10","text":"Boroom gis, ñu ne ko: «Bul gis,»"},{"style":"q1","verse":"","text":"boroom peeñu, ñu ne ko: «Bu ñu firil peeñuy dëgg."},{"style":"q1","verse":"","text":"Wax nu lu neex,"},{"style":"q1","verse":"","text":"gisal nu ay nax.»"},{"style":"q1","verse":"","text":""},{"style":"v","verse":"11","text":"Moyal yoon wi;"},{"style":"q1","verse":"","text":"lajj, wàcc xàll wi,"},{"style":"q1","verse":"","text":"te may nu jàmm ak \\w Aji Sell|Aji Sell j-:\\w* ju Israayil."},{"style":"q1","verse":"","text":""},{"style":"v","verse":"12","text":"Moo tax Aji Sell ju Israayil wax ne:"},{"style":"q1","verse":"","text":"«Gannaaw yeena xalab kàddu gii,"},{"style":"q1","verse":"","text":"yaakaaruleen lu moy doole ak pexey njubadi"},{"style":"q2","verse":"","text":"yu ngeen wéeroo,"},{"style":"q1","verse":"","text":""},{"style":"v","verse":"13","text":"googu ñaawtéef ay mujj doon"},{"style":"q1","verse":"","text":"seen xar-xaru tata ju kawe,"},{"style":"q1","verse":"","text":"funki, tata ja jekki jóoru."},{"style":"q1","verse":"","text":""},{"style":"v","verse":"14","text":"Da naan tasar ni njaqal xandeer"},{"style":"q2","verse":"","text":"lu ñu naan rajax te ñéebluweesu ko,"},{"style":"q1","verse":"","text":"ba deesul gis ca tojit ya, dog bu tibb xal,"},{"style":"q1","verse":"","text":"mbaa mu as ndoxum déeg.»"},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Ndax Boroom bi Aji Sax ji,"},{"style":"q1","verse":"","text":"Aji Sell ju Israayil dafa wax ne:"},{"style":"q1","verse":"","text":"«Délsi, dallu moo leen di musal."},{"style":"q1","verse":"","text":"Ne tekk te wóolu maa leen di dooleel."},{"style":"q1","verse":"","text":"Waaye yeena bëggul!"},{"style":"q1","verse":"","text":""},{"style":"v","verse":"16","text":"Yeena ne: “Déedéet, danuy war fas, daw!”"},{"style":"q1","verse":"","text":"Dingeen daw moos!"},{"style":"q1","verse":"","text":"Ngeen ne: “Daamar yu gaaw lanuy war.”"},{"style":"q1","verse":"","text":"Ñi leen di dàq it di war daamar yu gaaw!"},{"style":"q1","verse":"","text":""},{"style":"v","verse":"17","text":"Junneey daw fu leen kenn gëdde,"},{"style":"q1","verse":"","text":"juróom gëdd, ngeen daw yeen ñépp,"},{"style":"q1","verse":"","text":"ba ña des mel ni bantub raaya ci kaw tund,"},{"style":"q1","verse":"","text":"ne cundum ni raaya bu wéet ca coll wa.»"},{"style":"q1","verse":"","text":""},{"style":"v","verse":"18","text":"Aji Sax ji déy a leen namma baaxe,"},{"style":"q1","verse":"","text":"moo ko tax di jóg moos ngir yërëm leen,"},{"style":"q1","verse":"","text":"nde Aji Sax jeey Yàllay njubte."},{"style":"q1","verse":"","text":"Ndokkalee képp ku ko yaakaar!"},{"style":"b","verse":"","text":""},{"style":"q1","verse":"","text":""},{"style":"v","verse":"19","text":"Yeen waa \\w Siyoŋ|Siyoŋ:\\w*, yeen waa Yerusalem,"},{"style":"q1","verse":"","text":"dootuleen jooy mukk!"},{"style":"q1","verse":"","text":"Bu ngeen jooyee, mu yërëm leen moos;"},{"style":"q1","verse":"","text":"bu leen di dégg, di leen nangul."},{"style":"q1","verse":"","text":""},{"style":"v","verse":"20","text":"Boroom bee leen di leel njàqare,"},{"style":"q1","verse":"","text":"nàndal leen coono,"},{"style":"q1","verse":"","text":"waaye moo leen di jàngal, dootu leen làqu;"},{"style":"q1","verse":"","text":"dingeen gis ki leen di jàngal,"},{"style":"q1","verse":"","text":""},{"style":"v","verse":"21","text":"di dégg kàddu guy jibe seen gannaaw,"},{"style":"q1","verse":"","text":"naa leen: «Yoon waa ngii, jaareleen fi;»"},{"style":"q1","verse":"","text":"bu ngeen awee ndijoor, mbaa càmmoñ."},{"style":"q1","verse":"","text":""},{"style":"v","verse":"22","text":"Su boobaa ngeen sobeel seen jëmmi tuur yi ñu xoob xaalis;"},{"style":"q1","verse":"","text":"ak wurus wu xoob seen tuur yi ñu móol,"},{"style":"q1","verse":"","text":"ba boole lépp sànni ni sagar yu sobewu,"},{"style":"q1","verse":"","text":"ne ko: «Sore nu!»"},{"style":"q1","verse":"","text":""},{"style":"v","verse":"23","text":"Su boobaa Aji Sax ji tawal lu ngeen ji,"},{"style":"q1","verse":"","text":"may leen pepp mu suuf meññ,"},{"style":"q1","verse":"","text":"sakkan te nangu,"},{"style":"q1","verse":"","text":"seen juri keroog di fore parlu yu yaa."},{"style":"q1","verse":"","text":""},{"style":"v","verse":"24","text":"Nag yeek mbaam yiy rijji sax,"},{"style":"q1","verse":"","text":"di xontoo cox bu ñu xorom,"},{"style":"q1","verse":"","text":"jóge ci mbàccum roq ak ngaska."},{"style":"q1","verse":"","text":""},{"style":"v","verse":"25","text":"Te tundoo tund wu kawe,"},{"style":"q1","verse":"","text":"wu mag ak wu ndaw,"},{"style":"q1","verse":"","text":"wali ndox a cay wale,"},{"style":"q1","verse":"","text":"keroog bés ba deret di tuuroo tuuru,"},{"style":"q1","verse":"","text":"tata ya jóoru."},{"style":"q1","verse":"","text":""},{"style":"v","verse":"26","text":"Weer day leer ni jant,"},{"style":"q1","verse":"","text":"jant gënatee leer,"},{"style":"q1","verse":"","text":"mel ni juróom ñaari bëccëg,"},{"style":"q1","verse":"","text":"bésub keroog ba Aji Sax jiy takk damm-dammu ñoñam,"},{"style":"q1","verse":"","text":"fajal leen góom yi ay dóoram sabab."},{"style":"s1","verse":"","text":"Aji Sax ji song na Asiri"},{"style":"q1","verse":"","text":""},{"style":"v","verse":"27","text":"Turu Aji Sax jaa ngii, jóge fu sore;"},{"style":"q1","verse":"","text":"mer ma réy,"},{"style":"q1","verse":"","text":"mu jógaale kàddug artu gu diis,"},{"style":"q1","verse":"","text":"di waxe xadar ju mat sëkk,"},{"style":"q1","verse":"","text":"baat ba mel ni sawara wuy xoyome,"},{"style":"q1","verse":"","text":""},{"style":"v","verse":"28","text":"noo ga di wal mu baawaan,"},{"style":"q1","verse":"","text":"tollu ci put;"},{"style":"q1","verse":"","text":"mu nara segge xeet yi ab seggukaayu alkànde,"},{"style":"q1","verse":"","text":"wewal xeet yi ag laab gu leen di réeral."},{"style":"q1","verse":"","text":""},{"style":"v","verse":"29","text":"Teewul, bokk yi, seen woy yay jib;"},{"style":"q1","verse":"","text":"mel ni guddig màggal,"},{"style":"q1","verse":"","text":"ànd ak mbégte ni kuy toxoro,"},{"style":"q1","verse":"","text":"yéeg jëm kaw tundu Aji Sax ji,"},{"style":"q1","verse":"","text":"cëslaayal Israayil."},{"style":"q1","verse":"","text":""},{"style":"v","verse":"30","text":"Aji Sax jeey yékkati kàddoom gu màgg,"},{"style":"q1","verse":"","text":"wone diisaayu loxoom,"},{"style":"q1","verse":"","text":"ànd ak tàngooru meram"},{"style":"q1","verse":"","text":"ak sawara wuy xoyome"},{"style":"q1","verse":"","text":"ak waameek ngëlén ak tawub doji yuur."},{"style":"q1","verse":"","text":""},{"style":"v","verse":"31","text":"Kàddug Aji Sax jeey jib,"},{"style":"q1","verse":"","text":"Asiri tiit bay lox,"},{"style":"q1","verse":"","text":"yetu Aji Sax ja dal,"},{"style":"q1","verse":"","text":""},{"style":"v","verse":"32","text":"te saa yu yet wa Aji Sax ji féetale Asiri dalee,"},{"style":"q1","verse":"","text":"ngeen jibal am tëgg aki xalam."},{"style":"q1","verse":"","text":"Aji Sax jeey xàcc loxoom, xareek Asiri."},{"style":"q1","verse":"","text":""},{"style":"v","verse":"33","text":"Xambees na démb ab taal bu ñuy wax Tofet\\f + \\fr 30.33 \\fk Tofet \\ft mooy béreb ba ñu daan lakke ay gone yu ñu def sarax, ñeel tuur ma ñuy wax Moleg.\\f*,"},{"style":"q1","verse":"","text":"te buur ba lees ko waajalal;"},{"style":"q1","verse":"","text":"dees koo xóotal, yaatal ko,"},{"style":"q1","verse":"","text":"sawara way tàkk, matt ma ne gàññ,"},{"style":"q1","verse":"","text":"noowal Aji Sax ji nar caa tàkke,"},{"style":"q1","verse":"","text":"di sël-sëli ni walum tamarax."}]