[{"style":"ip","verse":"","text":"Filib dëkk la woon ci diiwaanu Maseduwan ci réewum Geres. Foofa la Póol samp benn jataayu mbooloom ñi gëm (\\bk Jëf ya\\bk* 16.11-40; 20.1-6). Bi mu nekkee ci kaso ndax ngëmam ci Almasi bi, la ko mbooloo mi yónnee ay ndimbal, ba tax mu bind leen bataaxal bii, ngir sant leen. Doonte Póol mi ngi ci kaso, am na mbégte ndax li kàddug Yàlla di law. Póol xam na ne gëmkat yi ci dëkku Filib ñoo ngi sonn ñoom itam ndax seen ngëm ci Almasi bi. Mu ne leen ñu baña ragal, waaye ñu bég ci Boroom bi. Mu ñaax leen ñu baña yég seen bopp, waaye ñu juboo ci genn cofeel, te roy woyofu Almasi bi."},{"style":"im","verse":"","text":"Ci tënk:"},{"style":"ili","verse":"","text":"1.1-30 Póol am na mbégte doonte am na coono ndax ngëmam ci Almasi bi."},{"style":"ili","verse":"","text":"2.1-30 Ni Almasi bi woyofe mooy royukaay."},{"style":"ili","verse":"","text":"3.1-11 Bunu yaakaar sunu njubteg bopp waaye njubte gi Yàlla maye."},{"style":"ili","verse":"","text":"3.12-21 Nanu jëm kanam ngir jot ca yool ba."},{"style":"ili","verse":"","text":"4.1-9 Yàlla boroom jàmm la."},{"style":"ili","verse":"","text":"4.10-23 Póol gërëm na waa Filib ndax seen ndimbal."},{"style":"ie","verse":"","text":""}]