[{"style":"q1","verse":"","text":""},{"style":"v","verse":"1","text":"Lii déy a rëccal sama fit,"},{"style":"q1","verse":"","text":"muy tëf-tëfee fa mu sax."},{"style":"q1","verse":"","text":""},{"style":"v","verse":"2","text":"Dégluleen a déglu dënoom gay ràndaŋ,"},{"style":"q1","verse":"","text":"kàddu gay rëkke fa gémmiñam,"},{"style":"q1","verse":"","text":""},{"style":"v","verse":"3","text":"muy riiral fépp fu asamaan tiim,"},{"style":"q1","verse":"","text":"di fettaxal melaxam ba cati àddina."},{"style":"q1","verse":"","text":""},{"style":"v","verse":"4","text":"Ca lay yëmmu,"},{"style":"q1","verse":"","text":"dënoo kàddoom gu màgg,"},{"style":"q1","verse":"","text":"te dootul téye melax yi,"},{"style":"q1","verse":"","text":"li feek baatam di jib."},{"style":"q1","verse":"","text":""},{"style":"v","verse":"5","text":"Yàllaay dënu kéemtaan,"},{"style":"q1","verse":"","text":"di def kiraama yu nu wees."},{"style":"q1","verse":"","text":""},{"style":"v","verse":"6","text":"Kee naan tawub yuur mu sóobal suuf,"},{"style":"q1","verse":"","text":"di yebal taw ba ci waame yiy sóobe doole,"},{"style":"q1","verse":"","text":""},{"style":"v","verse":"7","text":"daldi téye loxol képp ku doon liggéey,"},{"style":"q1","verse":"","text":"ngir képp ku mu sàkk xam jëfam;"},{"style":"q1","verse":"","text":""},{"style":"v","verse":"8","text":"Rabu àll duggi biir xuntam,"},{"style":"q1","verse":"","text":"goori biir paxam,"},{"style":"q1","verse":"","text":""},{"style":"v","verse":"9","text":"ngëlén bawoo néegam,"},{"style":"q1","verse":"","text":"sedd ba tukkee fa ngelawi bëj-gànnaar."},{"style":"q1","verse":"","text":""},{"style":"v","verse":"10","text":"Yàllaay nokki, ndox mi soppi galaas,"},{"style":"q1","verse":"","text":"wali ndox rasu, ne kekk."},{"style":"q1","verse":"","text":""},{"style":"v","verse":"11","text":"Keey sëf xàmbaar, mu guux,"},{"style":"q1","verse":"","text":"keey tasaare niir yi làmboo melaxam,"},{"style":"q1","verse":"","text":""},{"style":"v","verse":"12","text":"ñu jargandalu ci ndigalam"},{"style":"q1","verse":"","text":"di fexee sottal mboolem santaaneem"},{"style":"q1","verse":"","text":"ci kaw àddina wërngal këpp,"},{"style":"q1","verse":"","text":""},{"style":"v","verse":"13","text":"mu mel ni yet wu muy bantale waa àddinaam,"},{"style":"q1","verse":"","text":"mbaa mu firndeele leen ko ngoram."},{"style":"q1","verse":"","text":""},{"style":"v","verse":"14","text":"Yaw Baay Ayóoba, teewlul lii,"},{"style":"q1","verse":"","text":"neel tekk te jàngat kéemaani Yàlla yi."},{"style":"q1","verse":"","text":""},{"style":"v","verse":"15","text":"Dangaa xam nu Yàlla di sosey niiram,"},{"style":"q1","verse":"","text":"ba melaxal melax gi ci niiram?"},{"style":"q1","verse":"","text":""},{"style":"v","verse":"16","text":"Dangaa xam nu niir yiy ajoo ci jaww ji,"},{"style":"q1","verse":"","text":"kiraamay ku buural xam-xam a ngoog!"},{"style":"q1","verse":"","text":""},{"style":"v","verse":"17","text":"Yaw mi say yére di tàng,"},{"style":"q1","verse":"","text":"bu ngelawu bëj-saalum di upp, suuf ne tekk,"},{"style":"q1","verse":"","text":""},{"style":"v","verse":"18","text":"ndax yaa ko lalle woon déndub asamaan,"},{"style":"q1","verse":"","text":"mu dëgër ni weñ gu ñu xelli?"},{"style":"q1","verse":"","text":""},{"style":"v","verse":"19","text":"Xamal nu boog lu nuy wax Yàlla!"},{"style":"q1","verse":"","text":"Dunu mana lay ndax ñàkka xam."},{"style":"q1","verse":"","text":""},{"style":"v","verse":"20","text":"Ndax dees koy yégal ne maay waaja wax?"},{"style":"q1","verse":"","text":"Ana nit kuy ñaan sànkutey boppam?"},{"style":"q1","verse":"","text":""},{"style":"v","verse":"21","text":"Kenn manula xool jant bu ne ràññ,"},{"style":"q1","verse":"","text":"gannaaw bu ngelaw walee niir yi ba mu set."},{"style":"q1","verse":"","text":""},{"style":"v","verse":"22","text":"Bëj-gànnaar la leeru wurus di dikke,"},{"style":"q1","verse":"","text":"booba Yàllaa làmboo darajaam ju raglu."},{"style":"q1","verse":"","text":""},{"style":"v","verse":"23","text":"Aji Man ji nu dul daj daa bare doole,"},{"style":"q1","verse":"","text":"dëggu, di boroom njub, du noote."},{"style":"q1","verse":"","text":""},{"style":"v","verse":"24","text":"Moo tax ñu ragal ko,"},{"style":"q1","verse":"","text":"faalewul kenn ku nawum xelam."}]