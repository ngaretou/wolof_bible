[{"style":"s1","verse":"","text":"Eliyu nee: Coonoy àddina am njàng la"},{"style":"p","verse":"","text":""},{"style":"v","verse":"1","text":"Eliyu dellu ne:"},{"style":"q1","verse":"","text":""},{"style":"v","verse":"2","text":"Négal tuuti, ma xamal la;"},{"style":"q1","verse":"","text":"ay kàddoo ngeeti yu may waxal Yàlla."},{"style":"q1","verse":"","text":""},{"style":"v","verse":"3","text":"Fu xóot laay jukkee sama xam-xam,"},{"style":"q1","verse":"","text":"ba delloo dëgg Ki ma sàkk."},{"style":"q1","verse":"","text":""},{"style":"v","verse":"4","text":"Sikk déy, nekkul ci li ma lay wax;"},{"style":"q1","verse":"","text":"ku buural xam-xam a janook yaw nii!"},{"style":"q1","verse":"","text":""},{"style":"v","verse":"5","text":"Dama ne, Yàllaa màgg te du jalaxe,"},{"style":"q1","verse":"","text":"moo màgg te réyum xel."},{"style":"q1","verse":"","text":""},{"style":"v","verse":"6","text":"Du ba ku bon, mu dund,"},{"style":"q1","verse":"","text":"te mooy jox néew-ji-doole àqam."},{"style":"q1","verse":"","text":""},{"style":"v","verse":"7","text":"Du noppee xool aji jub ñi,"},{"style":"q1","verse":"","text":"xanaa di leen dëj ci jali buur yi,"},{"style":"q1","verse":"","text":"saxal seen toogaay, màggal leen."},{"style":"q1","verse":"","text":""},{"style":"v","verse":"8","text":"Bu ñu demee ba ñu jéng leen,"},{"style":"q1","verse":"","text":"mbaa buumi njàqare ŋodaar leen,"},{"style":"q1","verse":"","text":""},{"style":"v","verse":"9","text":"Yàllaa leen koy artoo ci seeni jëf,"},{"style":"q1","verse":"","text":"seen tooñi reewande."},{"style":"q1","verse":"","text":""},{"style":"v","verse":"10","text":"Da leen di dégtal ndigal,"},{"style":"q1","verse":"","text":"ne leen ñu dëddu ñaawtéef."},{"style":"q1","verse":"","text":""},{"style":"v","verse":"11","text":"Su ñu ko dégloo, déggal ko,"},{"style":"q1","verse":"","text":"jeexale bés yu rafet,"},{"style":"q1","verse":"","text":"mujje ati bànneex."},{"style":"q1","verse":"","text":""},{"style":"v","verse":"12","text":"Su ñu dégluwul, jàlli dexu dee,"},{"style":"q1","verse":"","text":"faatu ndax xamadi."},{"style":"q1","verse":"","text":""},{"style":"v","verse":"13","text":"Ab yéefar day denc mer,"},{"style":"q1","verse":"","text":"te mbugal du tax mu woote wall."},{"style":"q1","verse":"","text":""},{"style":"v","verse":"14","text":"Ku ni mel ay deewe ndaw,"},{"style":"q1","verse":"","text":"ay fanam jeexe biir gàcce."},{"style":"q1","verse":"","text":""},{"style":"v","verse":"15","text":"Yàllaay wallu boroom tiis ciw tiisam,"},{"style":"q1","verse":"","text":"di tege coono, ba ñu déglu ko."},{"style":"q1","verse":"","text":""},{"style":"v","verse":"16","text":"Moom it moo lay xettali ci njàqare,"},{"style":"q1","verse":"","text":"weccee la ko fu yaa fu la dara xatalul,"},{"style":"q1","verse":"","text":"taajal la ñam wu duun te niin."},{"style":"q1","verse":"","text":""},{"style":"v","verse":"17","text":"Waaye añu ku bon duunal na la,"},{"style":"q1","verse":"","text":"dëgg ak yoon ne la taral."},{"style":"q1","verse":"","text":""},{"style":"v","verse":"18","text":"Bu la kenn xiirtale alal,"},{"style":"q1","verse":"","text":"te bu la ger bu réy jengloo."},{"style":"q1","verse":"","text":""},{"style":"v","verse":"19","text":"Kon déy doo yuuxu ba mucc ci njàqare,"},{"style":"q1","verse":"","text":"kër-këreek doole it du la ca génne."},{"style":"q1","verse":"","text":""},{"style":"v","verse":"20","text":"Bul yàkkamti guddi;"},{"style":"q1","verse":"","text":"ca law xeet di jekki buuboo seenum réew."},{"style":"q1","verse":"","text":""},{"style":"v","verse":"21","text":"Moytula walbatiku di def ñaawtéef,"},{"style":"q1","verse":"","text":"moo tax nattu dikkal la."},{"style":"s1","verse":"","text":"Yàlla mooy Buur"},{"style":"q1","verse":"","text":""},{"style":"v","verse":"22","text":"Yàlla, kay, mooy ki dooleem kaweel!"},{"style":"q1","verse":"","text":"Ana ku mana jàngale ni moom?"},{"style":"q1","verse":"","text":""},{"style":"v","verse":"23","text":"Ana ku ko masa rëddal yoonam?"},{"style":"q1","verse":"","text":"Ak ku ko ne: «Def nga naka-su-dul-noonu?»"},{"style":"q1","verse":"","text":""},{"style":"v","verse":"24","text":"Bul di fàttee màggal jëfam,"},{"style":"q2","verse":"","text":"yi ko nit ñiy woye."},{"style":"q1","verse":"","text":""},{"style":"v","verse":"25","text":"Mboolem doom aadama gis na ko;"},{"style":"q1","verse":"","text":"nitoo nit séene ko fu sore."},{"style":"q1","verse":"","text":""},{"style":"v","verse":"26","text":"Yàlla kay, daa màgg ba wees xam-xam,"},{"style":"q1","verse":"","text":"te ay atam, deesul xayma lim ba."},{"style":"q1","verse":"","text":""},{"style":"v","verse":"27","text":"Keey ñoddi toqi ndox,"},{"style":"q1","verse":"","text":"mu defub lay, tawal,"},{"style":"q1","verse":"","text":""},{"style":"v","verse":"28","text":"niir yi sotti,"},{"style":"q1","verse":"","text":"baawaanal doom aadama."},{"style":"q1","verse":"","text":""},{"style":"v","verse":"29","text":"Ana ku xam ni aw xiin di firikoo,"},{"style":"q1","verse":"","text":"ba dënu fettaxe xaymab Yàlla ba?"},{"style":"q1","verse":"","text":""},{"style":"v","verse":"30","text":"Keey taal melaxam, mu dajal asamaan,"},{"style":"q1","verse":"","text":"sàng xóotey géej."},{"style":"q1","verse":"","text":""},{"style":"v","verse":"31","text":"Noonu lay saytoo xeet yi,"},{"style":"q1","verse":"","text":"ba maye ñam wu ne gàññ."},{"style":"q1","verse":"","text":""},{"style":"v","verse":"32","text":"Ñaari loxoom lay ŋëbe melax gi,"},{"style":"q1","verse":"","text":"dalal ko fa mu ko sant,"},{"style":"q1","verse":"","text":""},{"style":"v","verse":"33","text":"kàddu yéene ab taw,"},{"style":"q1","verse":"","text":"jur gi yég ne mu ngi dikk."}]