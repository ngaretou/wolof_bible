[{"style":"s1","verse":"","text":"Ayóoba nee: Yàlla noppi na"},{"style":"p","verse":"","text":""},{"style":"v","verse":"1","text":"Ba loolu amee Ayóoba àddu, ne:"},{"style":"q1","verse":"","text":""},{"style":"v","verse":"2","text":"Ba tey maa ngi jooy jooy yu metti,"},{"style":"q1","verse":"","text":"di onk bay ub gémmiñ."},{"style":"q1","verse":"","text":""},{"style":"v","verse":"3","text":"Éy bu ma xamoon fa may gise Yàlla,"},{"style":"q1","verse":"","text":"ba àkki péncam,"},{"style":"q1","verse":"","text":""},{"style":"v","verse":"4","text":"diis ko sama mbir,"},{"style":"q1","verse":"","text":"àgge ko lépp lu may tawat,"},{"style":"q1","verse":"","text":""},{"style":"v","verse":"5","text":"ba xam lu di tontam,"},{"style":"q1","verse":"","text":"dégg li mu may wax."},{"style":"q1","verse":"","text":""},{"style":"v","verse":"6","text":"Ndax dooleem ju bare la may yeye?"},{"style":"q1","verse":"","text":"Déedéet xanaa! Dina ma teewlu moos,"},{"style":"q1","verse":"","text":""},{"style":"v","verse":"7","text":"ba ku jub layoo faak moom,"},{"style":"q1","verse":"","text":"ma daldi mucc sama àttekat fàww."},{"style":"q1","verse":"","text":""},{"style":"v","verse":"8","text":"Seet naa wetu penku, Yàlla nekku fa,"},{"style":"q1","verse":"","text":"ma seet sowu, gisuma ko."},{"style":"q1","verse":"","text":""},{"style":"v","verse":"9","text":"Bu jàppee fa wetu bëj-gànnaar, gisuma ko fa,"},{"style":"q1","verse":"","text":"bu jàllee bëj-saalum, séenuma ko fa."},{"style":"q1","verse":"","text":""},{"style":"v","verse":"10","text":"Ndaxam moo xam fi ma jaare,"},{"style":"q1","verse":"","text":"te bu ma nattoo, ma génn ci ni wurus wu ñu xelli."},{"style":"q1","verse":"","text":""},{"style":"v","verse":"11","text":"Tànkam, sama tànk,"},{"style":"q1","verse":"","text":"yoonam laa tegu, moyuma ko."},{"style":"q1","verse":"","text":""},{"style":"v","verse":"12","text":"Dëdduwuma ay santaaneem,"},{"style":"q1","verse":"","text":"sama biir xol laa denc ay kàddoom."},{"style":"q1","verse":"","text":""},{"style":"v","verse":"13","text":"Yàlla de kenn la, ana ku koy waññi?"},{"style":"q1","verse":"","text":"Coobarey bakkanam lay def."},{"style":"q1","verse":"","text":""},{"style":"v","verse":"14","text":"Mooy sottal lu mu ma dogalal,"},{"style":"q1","verse":"","text":"te bare na lu mu ma nasal."},{"style":"q1","verse":"","text":""},{"style":"v","verse":"15","text":"Lee tax su ma janook moom, tiit,"},{"style":"q1","verse":"","text":"te lu ma gëna xalaat, gën koo ragal."},{"style":"q1","verse":"","text":""},{"style":"v","verse":"16","text":"Yàlla daal a rëccal samaw fit,"},{"style":"q1","verse":"","text":"Aji Man jee ma tiital!"},{"style":"q1","verse":"","text":""},{"style":"v","verse":"17","text":"Du lëndëm gi ma nekke moo ma wedamal,"},{"style":"q1","verse":"","text":"du lëndëm gii ma muur."}]