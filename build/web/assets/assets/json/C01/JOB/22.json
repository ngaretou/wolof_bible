[{"style":"s1","verse":"","text":"Elifas nee: Tuub a war Ayóoba"},{"style":"p","verse":"","text":""},{"style":"v","verse":"1","text":"Ba loolu amee Elifas ma cosaanoo Teman àddu ne:"},{"style":"q1","verse":"","text":""},{"style":"v","verse":"2","text":"Yàlla, ana lu ko nit mana jariñ?"},{"style":"q1","verse":"","text":"Xanaa ku xelu jariñ boppam!"},{"style":"q1","verse":"","text":""},{"style":"v","verse":"3","text":"Ana lu sag njub mana yokk Aji Man ji?"},{"style":"q1","verse":"","text":"Lu ko sag mucc ayib mana indil?"},{"style":"q1","verse":"","text":""},{"style":"v","verse":"4","text":"Ndax sag am diine la lay dumaa,"},{"style":"q1","verse":"","text":"bay àgg ak yaw ci layoo?"},{"style":"q1","verse":"","text":""},{"style":"v","verse":"5","text":"Xanaa du sag mbon gu réy a la ko yóbbe,"},{"style":"q1","verse":"","text":"ak say tooñ yu amul kem?"},{"style":"q1","verse":"","text":""},{"style":"v","verse":"6","text":"Yaa lebal mbokk, aakimoo tayleem ci dara,"},{"style":"q1","verse":"","text":"bay nangu mbubbam néew-ji-doole, mu ne duŋŋ."},{"style":"q1","verse":"","text":""},{"style":"v","verse":"7","text":"Yaa mayul ku mar ndox mu naan,"},{"style":"q1","verse":"","text":"mbaa nga xañ ku xiif lu mu lekk."},{"style":"q1","verse":"","text":""},{"style":"v","verse":"8","text":"Boroom doole jagoo réew mi,"},{"style":"q1","verse":"","text":"ku ñu beral loxo dëkke."},{"style":"q1","verse":"","text":""},{"style":"v","verse":"9","text":"Yaa bàyyi jëtun, mu deme loxoy neen,"},{"style":"q1","verse":"","text":"tey néewal doole ab jirim."},{"style":"q1","verse":"","text":""},{"style":"v","verse":"10","text":"Moo tax ay ndëgg-sërëx di la dar kepp,"},{"style":"q1","verse":"","text":"musiba jekki ne la taral,"},{"style":"q1","verse":"","text":""},{"style":"v","verse":"11","text":"mbaa lëndëm gu la teree gis,"},{"style":"q1","verse":"","text":"mbàmbulaan dikk, mëdd la."},{"style":"q1","verse":"","text":""},{"style":"v","verse":"12","text":"Xanaa Yàlla sutul asamaan?"},{"style":"q1","verse":"","text":"Xoolal biddiiw ya gëna kawe!"},{"style":"q1","verse":"","text":""},{"style":"v","verse":"13","text":"Nga naa: «Ana lu Yàlla xam?"},{"style":"q1","verse":"","text":"Ana nu muy àttee ci gii lëndëm gu tar?"},{"style":"q1","verse":"","text":""},{"style":"v","verse":"14","text":"Niir yee ko làq ba du nu gis,"},{"style":"q1","verse":"","text":"fa muy doxantoo ca kaw taaxum asamaan!»"},{"style":"q1","verse":"","text":""},{"style":"v","verse":"15","text":"Xanaa dangaa nara topp ñallu démb"},{"style":"q2","verse":"","text":"wa nit ñu bon ña ñalloon?"},{"style":"q1","verse":"","text":""},{"style":"v","verse":"16","text":"Ñoo buube, ne mes te seen àpp jotul,"},{"style":"q1","verse":"","text":"ni fondmaa bu màbb, wéy nim wal,"},{"style":"q1","verse":"","text":""},{"style":"v","verse":"17","text":"te ñoo doon wax Yàlla, naan ko: «Xiddi nu!»"},{"style":"q1","verse":"","text":"Ñii ana lu leen Aji Man ji di def?"},{"style":"q1","verse":"","text":""},{"style":"v","verse":"18","text":"Moona moo feesaloon seeni kër ay teraanga,"},{"style":"q1","verse":"","text":"waaye ñu bon ñii, royuma leen fenn."},{"style":"q1","verse":"","text":""},{"style":"v","verse":"19","text":"Aji jub ñeey gis sànkutey ñii, bég;"},{"style":"q1","verse":"","text":"ñu mucc tuuma ñaa leen di kókkali,"},{"style":"q1","verse":"","text":""},{"style":"v","verse":"20","text":"naan: «Ña nu jógaloon sànkuwuñoo am?"},{"style":"q1","verse":"","text":"Seen koom a xoyomuwul a?»"},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"Jubool ak Yàlla rekk, am jàmm,"},{"style":"q1","verse":"","text":"ngëneel dikkal la."},{"style":"q1","verse":"","text":""},{"style":"v","verse":"22","text":"Nangool ndigal ci làmmiñam,"},{"style":"q1","verse":"","text":"te dëxëñi kàddoom ci sa biir xol."},{"style":"q1","verse":"","text":""},{"style":"v","verse":"23","text":"Dellul ci Aji Man ji rekk, ba taxawaat,"},{"style":"q1","verse":"","text":"te nga sorele sa xayma njubadi."},{"style":"q1","verse":"","text":""},{"style":"v","verse":"24","text":"Tegal wurus ci suuf,"},{"style":"q1","verse":"","text":"wacce wurusu ngalam doji xur,"},{"style":"q1","verse":"","text":""},{"style":"v","verse":"25","text":"te Aji Man ji di sa wurus,"},{"style":"q1","verse":"","text":"di sa jali xaalis."},{"style":"q1","verse":"","text":""},{"style":"v","verse":"26","text":"Su boobaa nga bége Aji Man ji,"},{"style":"q1","verse":"","text":"mana siggi, séentu Yàlla,"},{"style":"q1","verse":"","text":""},{"style":"v","verse":"27","text":"di ko ñaan, mu di la nangul,"},{"style":"q1","verse":"","text":"yaw it ngay wàccook say dige,"},{"style":"q1","verse":"","text":""},{"style":"v","verse":"28","text":"loo dogu, mu sotti,"},{"style":"q1","verse":"","text":"foo jaare, mu leer,"},{"style":"q1","verse":"","text":""},{"style":"v","verse":"29","text":"ba bu nit detteeloo, nga yékkati ko,"},{"style":"q1","verse":"","text":"te ku toroxlu, Yàlla wallu la."},{"style":"q1","verse":"","text":""},{"style":"v","verse":"30","text":"Ku ñàkkula tooñ sax, mu xettali la,"},{"style":"q1","verse":"","text":"te sag ñàkk sikk lees koy xettalee."}]