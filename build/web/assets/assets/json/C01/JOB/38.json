[{"style":"s1","verse":"","text":"Aji Sax ji àddu na"},{"style":"p","verse":"","text":""},{"style":"v","verse":"1","text":"Ba loolu amee Aji Sax ji àddoo fa ngëlén la, ne Ayóoba:"},{"style":"q1","verse":"","text":""},{"style":"v","verse":"2","text":"Ana koo doon, bay lëntal samay dogal,"},{"style":"q1","verse":"","text":"di wax loo xamul dara?"},{"style":"q1","verse":"","text":""},{"style":"v","verse":"3","text":"Takkul boog te góor-góorlu,"},{"style":"q1","verse":"","text":"ma laaj la, nga xamal ma."},{"style":"q1","verse":"","text":""},{"style":"v","verse":"4","text":"Ana foo nekkoon ba may lal suuf?"},{"style":"q1","verse":"","text":"Waxal su la ko sam xel mayee."},{"style":"q1","verse":"","text":""},{"style":"v","verse":"5","text":"Ana ku dogal dayo ya; umpu la?"},{"style":"q1","verse":"","text":"Ku tàllal buum, natte ko ko?"},{"style":"q1","verse":"","text":""},{"style":"v","verse":"6","text":"Ana fu kenuy àddina ya sampe?"},{"style":"q1","verse":"","text":"Ak ku teg doju koñ ba,"},{"style":"q1","verse":"","text":""},{"style":"v","verse":"7","text":"ba biddiiwi njël sarxolleendoo,"},{"style":"q1","verse":"","text":"goney Yàlla yépp xaacoondoo?"},{"style":"q1","verse":"","text":""},{"style":"v","verse":"8","text":"Ana ku tëjoon lafi buntu géej,"},{"style":"q1","verse":"","text":"ba muy buccikoo xóote ya, fettax,"},{"style":"q1","verse":"","text":""},{"style":"v","verse":"9","text":"ba ma solal ko aw niir, mbubb,"},{"style":"q1","verse":"","text":"laltaaye ko lëndëm,"},{"style":"q1","verse":"","text":""},{"style":"v","verse":"10","text":"dagg aw xélam, àppal ko kemu,"},{"style":"q1","verse":"","text":"dogalee ko bunt bu tëje ràpp,"},{"style":"q1","verse":"","text":""},{"style":"v","verse":"11","text":"ba ne ko: «Fii ngay yem, doo fi wees."},{"style":"q1","verse":"","text":"Fii la say gannax di noppee buure»?"},{"style":"q1","verse":"","text":""},{"style":"v","verse":"12","text":"Ana foo masa joxe suba ndigal,"},{"style":"q1","verse":"","text":"ba xamal njël bérebam,"},{"style":"q1","verse":"","text":""},{"style":"v","verse":"13","text":"ngir mu jàppe cati àddina, ag leeram,"},{"style":"q1","verse":"","text":"yëlëbe ca ñu bon ñi,"},{"style":"q1","verse":"","text":""},{"style":"v","verse":"14","text":"àddina mel ni ban bu ñu teg torluwaay,"},{"style":"q1","verse":"","text":"tey saamandaay mbubb mu ñu suub."},{"style":"q1","verse":"","text":""},{"style":"v","verse":"15","text":"Ñu bon ñi, ñu xañ leen seenug leer,"},{"style":"q1","verse":"","text":"ba loxo ba ñu xàccoon damm?"},{"style":"q1","verse":"","text":""},{"style":"v","verse":"16","text":"Yaa àkki ba fa géej bënne?"},{"style":"q1","verse":"","text":"Am yaa daagoo ruqi xóotey géej?"},{"style":"q1","verse":"","text":""},{"style":"v","verse":"17","text":"Dees laa won bunti dee?"},{"style":"q1","verse":"","text":"Am yaa gis bunt ya jëm lëndëmu njaniiw?"},{"style":"q1","verse":"","text":""},{"style":"v","verse":"18","text":"Dangaa ràññee yaatuwaayu suuf si?"},{"style":"q1","verse":"","text":"Waxal, ndegam xam nga lii lépp!"},{"style":"q1","verse":"","text":""},{"style":"v","verse":"19","text":"Ana yoon wa jëm fa leer dëkke,"},{"style":"q1","verse":"","text":"ak fa lëndëm màkkaanoo,"},{"style":"q1","verse":"","text":""},{"style":"v","verse":"20","text":"ba nga man leena yóbbu fa ñu digaloo,"},{"style":"q1","verse":"","text":"te ràññee seen yooni kër?"},{"style":"q1","verse":"","text":""},{"style":"v","verse":"21","text":"Xam nga ko moos, fekk na la juddu;"},{"style":"q1","verse":"","text":"dund nga ay fani fan!"},{"style":"q1","verse":"","text":""},{"style":"v","verse":"22","text":"Yaa àkki ba fa mbàndi tawu yuur ya?"},{"style":"q1","verse":"","text":"Am yaa gis mbàndi waamey donj yu sedd"},{"style":"q2","verse":"","text":""},{"style":"v","verse":"23","text":"ya may dencal jamonoy njàqare"},{"style":"q2","verse":"","text":"ngir bésub ndajem xare?"},{"style":"q1","verse":"","text":""},{"style":"v","verse":"24","text":"Ana yoon wu jëm fa leer di tasaaroo?"},{"style":"q1","verse":"","text":"Ak fu ngelawal penku di xàjjalikoo, ba dajal suuf si?"},{"style":"q1","verse":"","text":""},{"style":"v","verse":"25","text":"Ana ku xàllal waame,"},{"style":"q1","verse":"","text":"ak ku sàkkal melax ak dënu aw yoon,"},{"style":"q1","verse":"","text":""},{"style":"v","verse":"26","text":"di taw fu kenn newul,"},{"style":"q1","verse":"","text":"ci màndiŋ mu nit amul,"},{"style":"q1","verse":"","text":""},{"style":"v","verse":"27","text":"di suuxat gent bu maral,"},{"style":"q1","verse":"","text":"ba saxal fam ñax?"},{"style":"q1","verse":"","text":""},{"style":"v","verse":"28","text":"Ab taw, ndax am na baay?"},{"style":"q1","verse":"","text":"Ana ku geñoom sos toqi lay?"},{"style":"q1","verse":"","text":""},{"style":"v","verse":"29","text":"Ana ku wasin galaas,"},{"style":"q1","verse":"","text":"ak ku jur layub asamaan bu sedd ba wow,"},{"style":"q1","verse":"","text":""},{"style":"v","verse":"30","text":"ba wali ndox yi dëgër niw doj,"},{"style":"q1","verse":"","text":"déndu géej fasu, ne kekk?"},{"style":"q1","verse":"","text":""},{"style":"v","verse":"31","text":"Yaay faste genn dëllooñ gu ndaw gi ci digg asamaan?"},{"style":"q1","verse":"","text":"Am yaay yiwi dëllooñ gu mag ga mu dendal?"},{"style":"q1","verse":"","text":""},{"style":"v","verse":"32","text":"Yaay def bu jotee, nga feeñal biddiiw yi?"},{"style":"q1","verse":"","text":"Am yaay wommat dëllooñu bëj-gànnaar"},{"style":"q1","verse":"","text":"ak njabootam gu sew?"},{"style":"q1","verse":"","text":""},{"style":"v","verse":"33","text":"Dangaa xam dogali yoon yi yor asamaan?"},{"style":"q1","verse":"","text":"Am yaay saytu kilifteefam fi kaw suuf?"},{"style":"q1","verse":"","text":""},{"style":"v","verse":"34","text":"Yaay yékkatil niir yi kàddug ndigal,"},{"style":"q1","verse":"","text":"rekk waame sang la?"},{"style":"q1","verse":"","text":""},{"style":"v","verse":"35","text":"Yaay yebal melax yi ñu dem,"},{"style":"q1","verse":"","text":"melaxi, délsi, ne la: «Nu ngii, ak fan nag?»"},{"style":"q1","verse":"","text":""},{"style":"v","verse":"36","text":"Ana ku yeb xel mu rafet cib dënn,"},{"style":"q1","verse":"","text":"ak ku may ab xol dég-dég?"},{"style":"q1","verse":"","text":""},{"style":"v","verse":"37","text":"Ana ku xareñ ba waññ niir yi?"},{"style":"q1","verse":"","text":"Ak kuy jolal mbuusi asamaan,"},{"style":"q1","verse":"","text":""},{"style":"v","verse":"38","text":"ba suuf di bàq, dankaloo,"},{"style":"q1","verse":"","text":"defi donj, taqaloo?"},{"style":"b","verse":"","text":""},{"style":"q1","verse":"","text":""},{"style":"v","verse":"39","text":"Yaay rëbbal gaynde?"},{"style":"q1","verse":"","text":"Am yaay reggal doomu gaynde"},{"style":"q2","verse":"","text":""},{"style":"v","verse":"40","text":"ju goore biir paxam,"},{"style":"q1","verse":"","text":"mbaa mu waafem ngeer, di tëroo?"},{"style":"q1","verse":"","text":""},{"style":"v","verse":"41","text":"Ana kuy xont baaxoñ,"},{"style":"q1","verse":"","text":"fa doom yay woowe Yàlla wall,"},{"style":"q1","verse":"","text":"di tërëf ndaxub xiif?"}]