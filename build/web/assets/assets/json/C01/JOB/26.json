[{"style":"s1","verse":"","text":"Ayóoba ne Bildàdd: Yaa mat wall"},{"style":"p","verse":"","text":""},{"style":"v","verse":"1","text":"Ayóoba àddu, ne:"},{"style":"q1","verse":"","text":""},{"style":"v","verse":"2","text":"Ndaw ndimbal lu réy ci ku néew doole!"},{"style":"q1","verse":"","text":"Yaaka mana wallu ku amul kàttan!"},{"style":"q1","verse":"","text":""},{"style":"v","verse":"3","text":"Yaaka mana xelal ku xeluwul"},{"style":"q1","verse":"","text":"ak xam-xam bu yaa bi nga fi xamle!"},{"style":"q1","verse":"","text":""},{"style":"v","verse":"4","text":"Ana ci koo jële sa kàddu yii sax?"},{"style":"q1","verse":"","text":"Ak ku la xelal miim xel?"},{"style":"s1","verse":"","text":"Ayóoba nee: Yàlla kenn xamu ko"},{"style":"q1","verse":"","text":""},{"style":"v","verse":"5","text":"Ndem-si-yàlla yaa ngay lox"},{"style":"q2","verse":"","text":"ca ron ndoxi biir suuf, ñook ña fa dëkke."},{"style":"q1","verse":"","text":""},{"style":"v","verse":"6","text":"Fàŋŋ la njaniiw def fa kanam Yàlla;"},{"style":"q1","verse":"","text":"du genn kiiraay gu ko làq paxum sànkute."},{"style":"q1","verse":"","text":""},{"style":"v","verse":"7","text":"Kee firi asamaan fu dara amul,"},{"style":"q1","verse":"","text":"sanjamtal suuf fu dara newul."},{"style":"q1","verse":"","text":""},{"style":"v","verse":"8","text":"Kee gëndaley ndox ciy xàmbaaram,"},{"style":"q1","verse":"","text":"te taxul niir wa ñu laloo fàcc."},{"style":"q1","verse":"","text":""},{"style":"v","verse":"9","text":"Keey firi aw niiram,"},{"style":"q1","verse":"","text":"yiire ngànguneem."},{"style":"q1","verse":"","text":""},{"style":"v","verse":"10","text":"Kee rëdd digu wërngal fi kaw géej yi,"},{"style":"q1","verse":"","text":"fa cat la leer ak lëndëm digaloo,"},{"style":"q1","verse":"","text":""},{"style":"v","verse":"11","text":"kenuy asamaan jaayu,"},{"style":"q1","verse":"","text":"di jommi ci kàddu yi muy gëddee."},{"style":"q1","verse":"","text":""},{"style":"v","verse":"12","text":"Dooleem la mane géej,"},{"style":"q1","verse":"","text":"manooreem la rajaxee Raxab miy ninki-nankay géej."},{"style":"q1","verse":"","text":""},{"style":"v","verse":"13","text":"Noowam wal, asamaan leer,"},{"style":"q1","verse":"","text":"loxoom jam jaan jay balaw-balawi."},{"style":"q1","verse":"","text":""},{"style":"v","verse":"14","text":"Lii de, mooy lenni jalooreem!"},{"style":"q1","verse":"","text":"Ndaw ndéey lu tuut lu nu ci déggandeem!"},{"style":"q1","verse":"","text":"Ana ku mana xam riiru dooleem?"}]