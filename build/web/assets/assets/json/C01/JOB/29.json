[{"style":"s1","verse":"","text":"Ayóoba jooy na démbam"},{"style":"p","verse":"","text":""},{"style":"v","verse":"1","text":"Ayóoba yékkateeti baatam, ne:"},{"style":"q1","verse":"","text":""},{"style":"v","verse":"2","text":"Éy ku ma doon delloo jamono ya woon,"},{"style":"q1","verse":"","text":"fan ya ma Yàlla daa wattoo;"},{"style":"q1","verse":"","text":""},{"style":"v","verse":"3","text":"ba mu may tiim, di ma niital,"},{"style":"q1","verse":"","text":"may doxe ag leeram ci biir lëndëm,"},{"style":"q1","verse":"","text":""},{"style":"v","verse":"4","text":"ba ma tolloo sama digg doole,"},{"style":"q1","verse":"","text":"te Yàlla xejjoo sama xayma."},{"style":"q1","verse":"","text":""},{"style":"v","verse":"5","text":"Booba Aji Man jaa ngeek man ba tey,"},{"style":"q1","verse":"","text":"sama gone yu góor yéew ma,"},{"style":"q1","verse":"","text":""},{"style":"v","verse":"6","text":"may jàngoom niw,"},{"style":"q1","verse":"","text":"seggukaay di ma walal ag diw."},{"style":"q1","verse":"","text":""},{"style":"v","verse":"7","text":"Bu ma génnaa ba ca buntu dëkk ba,"},{"style":"q1","verse":"","text":"digg pénc ma laay jekkasndikoo,"},{"style":"q1","verse":"","text":""},{"style":"v","verse":"8","text":"waxambaane gis ma, ñooru,"},{"style":"q1","verse":"","text":"mag ña jóg, taxawal ma,"},{"style":"q1","verse":"","text":""},{"style":"v","verse":"9","text":"kàngam ne xerem,"},{"style":"q1","verse":"","text":"ub gémmiñam,"},{"style":"q1","verse":"","text":""},{"style":"v","verse":"10","text":"garmi ne selaw,"},{"style":"q1","verse":"","text":"làmmiñam taqoo denqleñam,"},{"style":"q1","verse":"","text":""},{"style":"v","verse":"11","text":"nopp dégg ma, ndokkeel ma,"},{"style":"q1","verse":"","text":"bët gis ma, seedeel ma yiw."},{"style":"q1","verse":"","text":""},{"style":"v","verse":"12","text":"Néew-ji-doole woote, ma wallu,"},{"style":"q1","verse":"","text":"boole ci jirim bu tumurànke."},{"style":"q1","verse":"","text":""},{"style":"v","verse":"13","text":"Ñaanu ku naroona sànku di ma dal,"},{"style":"q1","verse":"","text":"may tooyal xolu jëtun."},{"style":"q1","verse":"","text":""},{"style":"v","verse":"14","text":"Njekk laa woddoo woon, njekk wodd ma,"},{"style":"q1","verse":"","text":"te dëgg laa defoon mbubb ak kaala."},{"style":"q1","verse":"","text":""},{"style":"v","verse":"15","text":"Silmaxa, maa dooni gëtam;"},{"style":"q1","verse":"","text":"ab lafañ, ma diy tànkam."},{"style":"q1","verse":"","text":""},{"style":"v","verse":"16","text":"Néew-ji-doole, maa doon baayam,"},{"style":"q1","verse":"","text":"ku ma xamul sax, may seet àqam."},{"style":"q1","verse":"","text":""},{"style":"v","verse":"17","text":"Ku jubadi, ma dammi ŋaamam,"},{"style":"q1","verse":"","text":"foqatee am pàddam cay sellam."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Ma noon samay fan dina neexook feppi suuf,"},{"style":"q1","verse":"","text":"ma doora deewe sama biir njaboot."},{"style":"q1","verse":"","text":""},{"style":"v","verse":"19","text":"Ma noon su ma doon garab samay reen fëllem ndox,"},{"style":"q1","verse":"","text":"ab lay fanaanee faam car ya."},{"style":"q1","verse":"","text":""},{"style":"v","verse":"20","text":"Ma noon darajaa may yeesalal nganam,"},{"style":"q1","verse":"","text":"may gëna daŋalati xala."},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"Man lees daa déglu, di ma xaar;"},{"style":"q1","verse":"","text":"ne cell, di taataan samam xel."},{"style":"q1","verse":"","text":""},{"style":"v","verse":"22","text":"Samay kàddoo leen di dal, genn-genn,"},{"style":"q1","verse":"","text":"te su ma àddoo ba daaneel, kàddu jeex."},{"style":"q1","verse":"","text":""},{"style":"v","verse":"23","text":"Booba lees ma daa séentu nib taw;"},{"style":"q1","verse":"","text":"ŋa ŋàpp, di nég waamey waxset."},{"style":"q1","verse":"","text":""},{"style":"v","verse":"24","text":"Samay ree gëmeesu ko woon,"},{"style":"q1","verse":"","text":"xanaa ne siiwa gis sama kanam gu leer."},{"style":"q1","verse":"","text":""},{"style":"v","verse":"25","text":"Maa jiite woon, di dogal doxalin,"},{"style":"q1","verse":"","text":"toog toogaayu buur ci biir gàngooram,"},{"style":"q1","verse":"","text":"te di leen dëfal ci seen naqar."}]