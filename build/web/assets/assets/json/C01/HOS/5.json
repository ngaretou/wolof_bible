[{"style":"s1","verse":"","text":"Njiiti Israayil lajj nañu"},{"style":"q1","verse":"","text":""},{"style":"v","verse":"1","text":"«Dégluleen lii, yeen \\w sarxalkat|sarxalkat b-:\\w* yi!"},{"style":"q1","verse":"","text":"Teeyluleen, yeen waa kër Israayil!"},{"style":"q1","verse":"","text":"Teewluleen, yeen waa kër buur!"},{"style":"q1","verse":"","text":"Yeen la àtte bi ñeel."},{"style":"q1","verse":"","text":"Ag fiir ngeen tegoon ca Mispa,"},{"style":"q1","verse":"","text":"ab caax ngeen laloon ca tundu Tabor,"},{"style":"q1","verse":"","text":""},{"style":"v","verse":"2","text":"Fippukat yi gën nañoo xuus ci seen bóome,"},{"style":"q1","verse":"","text":"waaye maa leen di yar, ñoom ñépp."},{"style":"q1","verse":"","text":""},{"style":"v","verse":"3","text":"Maa xam Efrayim miy Israayil,"},{"style":"q1","verse":"","text":"umpu ma."},{"style":"q1","verse":"","text":"Efrayim, yaa gànctu,"},{"style":"q1","verse":"","text":"Israayil laa ne, yaa sobeel sa bopp."},{"style":"q1","verse":"","text":""},{"style":"v","verse":"4","text":"Seeni jëf a leen mayul ñu dellu ci seen Yàlla,"},{"style":"q1","verse":"","text":"nde ngelawal ngànctoo wale fa seen biir,"},{"style":"q1","verse":"","text":"te Aji Sax ji, faalewuñu ko."},{"style":"q1","verse":"","text":""},{"style":"v","verse":"5","text":"Israayil, ag reewandeem a ko tiiñal,"},{"style":"q1","verse":"","text":"Israayil, ak Efrayim sax, dinañu fakkastaloo seenug ñaawtéef,"},{"style":"q1","verse":"","text":"Yuda it ànd ak ñoom fakkastalu."},{"style":"q1","verse":"","text":""},{"style":"v","verse":"6","text":"Seen jur gu gudd ak gu gàtt lañuy àndal,"},{"style":"q1","verse":"","text":"di seet Aji Sax ji, duñu ko gis,"},{"style":"q1","verse":"","text":"te moo leen dëddu."},{"style":"q1","verse":"","text":""},{"style":"v","verse":"7","text":"Aji Sax ji lañu wor,"},{"style":"q1","verse":"","text":"nde doomi po lañu jur."},{"style":"q1","verse":"","text":"Léegi la leen màggalug Terutel weer"},{"style":"q1","verse":"","text":"di booleek seen suuf, sànk leen."},{"style":"s1","verse":"","text":"Yàlla dëkk na Israayil ak Yuda"},{"style":"q1","verse":"","text":""},{"style":"v","verse":"8","text":"«Walleen bufta bi ca Gibeya,"},{"style":"q1","verse":"","text":"jibal liit gi ca Raama"},{"style":"q1","verse":"","text":"te yéene ca Bet Awen\\f + \\fr 5.8 \\ft Seetal ci 4.15.\\f*."},{"style":"q1","verse":"","text":"Moytul sa gannaaw, Beñamin."},{"style":"q1","verse":"","text":""},{"style":"v","verse":"9","text":"Efrayim day gental kera bésu mbugal,"},{"style":"q1","verse":"","text":"maa xamle ci biir giiri Israayil lu wér péŋŋ."},{"style":"q1","verse":"","text":""},{"style":"v","verse":"10","text":"Kàngami Yuda mujj mel ni"},{"style":"q1","verse":"","text":"ñuy toxal màndargam làccu suuf."},{"style":"q1","verse":"","text":"Ci seen kaw laay yuri sama sànj nim ndox."},{"style":"q1","verse":"","text":""},{"style":"v","verse":"11","text":"Efrayim lees di noot,"},{"style":"q1","verse":"","text":"joggati ay yelleefam,"},{"style":"q1","verse":"","text":"nde moo dogoo topp yoonu caaxaan."},{"style":"q1","verse":"","text":""},{"style":"v","verse":"12","text":"Man nag ni gunóoru ñaawat laay mel ci Efrayim,"},{"style":"q1","verse":"","text":"te ni bant bu nëb laay mel ci Yuda."},{"style":"q1","verse":"","text":""},{"style":"v","verse":"13","text":"Ba Efrayim gisee jàngoroom,"},{"style":"q1","verse":"","text":"Yuda gis ab danaam,"},{"style":"q1","verse":"","text":"Efrayim a dem Asiri,"},{"style":"q1","verse":"","text":"yónnee ca Buur Yareb\\f + \\fr 5.13 \\fk Yareb \\ft man naa tekki «xeexkat».\\f*."},{"style":"q1","verse":"","text":"Waaye manu koo wéral,"},{"style":"q1","verse":"","text":"mbaa di ko fajal ab danaam."},{"style":"q1","verse":"","text":""},{"style":"v","verse":"14","text":"Man déy ni gaynde laay mel ak Efrayim,"},{"style":"q1","verse":"","text":"ni gaynde gu mat laay mel ak waa kër Yuda."},{"style":"q1","verse":"","text":"Man, man mii maay xotat, wéy,"},{"style":"q1","verse":"","text":"maay yóbbu te kenn du wallu."},{"style":"q1","verse":"","text":""},{"style":"v","verse":"15","text":"Ma daldi ñibbi, ba ñu nangu seenug tooñ,"},{"style":"q1","verse":"","text":"seet fu ma féete."},{"style":"q1","verse":"","text":"Bu ñu jàqee lañuy daw wutsi ma.»"}]