[{"style":"ip","verse":"","text":"Téereb Yonent Yàlla Musaa bii moo joxe ay ndigali yoon aki sàrt yu Yàlla jox Musaa, ngir mu jottali ko bànni Israayil, bi ñu dalee ci tundu Sinayi benn at."},{"style":"ip","verse":"","text":"Ci téere bii la Yàlla di xamal bànni Israayil nan lees di dindee mboolem li gàllankoor seenub neexoo ak Yàlla. Yàlla miy Ku sell, di cofeelu neen, di ki yor dund, moo namm ñoñam wàllsi ci cellteem, ngir ñoom itam ñu man di dund ak cofeel."},{"style":"ip","verse":"","text":"Almasi bi, bi mu ñëwee benn junni at ak lu topp gannaaw Musaa, tari na aaya 19.18, muy kenug yoonu Yàlla: «Ni ngeen soppe seen bopp nag, nangeen ko soppe seen moroom.» Sarax yi dañoo lëj te naqaree matal, di wone ni Yàlla sibe bàkkaar. Su deret tuuruwul, mbaalug bàkkaar du am, te nit manul jaamu Yàlla li feek jaarul ci yoon wi ko Yàlla xàllal."},{"style":"im","verse":"","text":"Ci tënk:"},{"style":"ili","verse":"","text":"Saar 1---7 Yàlla digle na ay sarax."},{"style":"ili","verse":"","text":"Saar 8---10 Fal nañu sarxalkat yi."},{"style":"ili","verse":"","text":"Saar 11---15 Sàrtal nañu lu set ak lu setul."},{"style":"ili","verse":"","text":"Saar 16 Lu jëm ci bésub Njotlaay."},{"style":"ili","verse":"","text":"Saar 17---26 Yàlla digle ne lu jëm ci sellal."},{"style":"ili","verse":"","text":"Saar 27 Lu jëm ci jagleel Aji Sax ji nit ak alal."},{"style":"ie","verse":"","text":""}]