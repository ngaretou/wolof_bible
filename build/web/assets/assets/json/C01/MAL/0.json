[{"style":"ip","verse":"","text":"Gannaaw ba Yawut ya bàyyikoo Babilon ga ñu leen toxaloon ba ñibbisi seenum réew, tabax nañu kër Yàlla ga, ba yeesal liggéeyu sarxalkat yi. Mu mel ni lépp a ngi doon dox ni mu ware. Waaye gannaaw ba ay maas yu néew jàllee, yawut yu baree mujj sàggane seen ngëm. Sarxalkat yi sax dañoo mujj yàqu ci ger, boole ci sofental seeni sas. Ci diggante boobu Yawut yi mujjee yoqi, bàyyeeku ba seen ngëm giim. Ci la yonent Yàlla Malasi yékkatee kàdduy waxyu yu sikk xeet wi ndax seenug jaamu Yàlla gu dëgguwul, ak seen ñàkka joxe asaka su mat sëkk, ak seen ñàkka faale ndigali Yàlla yi. Malasi yemul rekk ci tiiñal leen ndax seenug déggadi, waaye da cee boole fàttali leen yool yu réy yu ñuy am, su dee déggal nañu Yàlla. Malasi boole ci di yégle ne yonent Yàlla Ilyaas mu ngi ñëw, ngir waajal aw yoon, ñeel bésub Sang bi dëgmal."},{"style":"im","verse":"","text":"Ci tënk, Aji Sax ji yóbbante na juróom benni yéeneb waxyu:"},{"style":"ili","verse":"","text":"1.1-5 Cofeelu Aji Sax ji kóllëreem la laloo."},{"style":"ili","verse":"","text":"1.6---2.9 Aji Sax ji tiiñal na sarxalkat yi."},{"style":"ili","verse":"","text":"2.10-16 Aji Sax ji du nangu saraxi workat yi."},{"style":"ili","verse":"","text":"2.17---3.5 Aji Sax ji, dëgg lay àtteji."},{"style":"ili","verse":"","text":"3.6-12 Waññiku jëm ci Aji Sax ji moo war."},{"style":"ili","verse":"","text":"3.13-24 Aji Sax ji dina fésal njubteg àtteem."},{"style":"ie","verse":"","text":""}]