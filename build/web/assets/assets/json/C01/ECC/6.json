[{"style":"s1","verse":"","text":"Alal, na la jariñ"},{"style":"q1","verse":"","text":""},{"style":"v","verse":"1","text":"Aw tiis a ngi wu ma gis fi kaw suuf,"},{"style":"q1","verse":"","text":"di tiis wu diis doom aadama:"},{"style":"q1","verse":"","text":""},{"style":"v","verse":"2","text":"nit ku Yàlla may alal, koom ak daraja,"},{"style":"q1","verse":"","text":"te mboolem lu mu namm, ñàkku ca lenn,"},{"style":"q1","verse":"","text":"waaye Yàlla mayu ko mu tal caa lekk,"},{"style":"q1","verse":"","text":"xanaa jàmbur di ko xéewloo---"},{"style":"q1","verse":"","text":"loolu cóolóoli neen la, di naqar wu tar."},{"style":"b","verse":"","text":""},{"style":"q1","verse":"","text":""},{"style":"v","verse":"3","text":"Ku giir téeméeri doom,"},{"style":"q1","verse":"","text":"dund ati at,"},{"style":"q1","verse":"","text":"ak lu at ya baree bare,"},{"style":"q1","verse":"","text":"su bégewul teraanga ja mu am"},{"style":"q1","verse":"","text":"te amul njëgu bàmmeelam sax,"},{"style":"q1","verse":"","text":"kooku lumb wu tuuroo ko tane."},{"style":"q1","verse":"","text":""},{"style":"v","verse":"4","text":"Lumb wa ñëw na moos ci neen,"},{"style":"q1","verse":"","text":"bàddoo lëndëm, turam sàngoo lëndëm."},{"style":"q1","verse":"","text":""},{"style":"v","verse":"5","text":"Gisul jant, xamu ko,"},{"style":"q1","verse":"","text":"waaye noflaay moo ko ëpple mag ma,"},{"style":"q1","verse":"","text":""},{"style":"v","verse":"6","text":"bu dundoon junniy junniy at sax"},{"style":"q1","verse":"","text":"te amul jàmm."},{"style":"q1","verse":"","text":"Xanaa du benn béreb la ñépp jëm?"},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Nit ak doñ-doñam jépp, biiram,"},{"style":"q1","verse":"","text":"te taxul mu doylu."},{"style":"q1","verse":"","text":""},{"style":"v","verse":"8","text":"Ana lu boroom xel ëpplee ku dofe?"},{"style":"q1","verse":"","text":"Nga ñàkk, xam doxalin,"},{"style":"q1","verse":"","text":"lu mu lay jariñ?"},{"style":"q1","verse":"","text":""},{"style":"v","verse":"9","text":"Doyloo li nga gis a gën di wéye xemmem."},{"style":"q1","verse":"","text":"Loolu it, cóolóoli neen ak nappum ngelaw."},{"style":"s1","verse":"","text":"Nit dogalul"},{"style":"q1","verse":"","text":""},{"style":"v","verse":"10","text":"Lu masa ay, dees koo tuddoon;"},{"style":"q1","verse":"","text":"lu doom aadama doon, xamees na ko,"},{"style":"q1","verse":"","text":"te kenn du layook ku la sut."},{"style":"q1","verse":"","text":""},{"style":"v","verse":"11","text":"Loo ci wax wax,"},{"style":"q1","verse":"","text":"solo sa gëna néew."},{"style":"q1","verse":"","text":"Kon ana loo ci jële?"},{"style":"q1","verse":"","text":""},{"style":"v","verse":"12","text":"Ana ku xam lu gën ci nit ak fanam ni cóolóol,"},{"style":"q1","verse":"","text":"toogadi ni takkndeer?"},{"style":"q1","verse":"","text":"Ku koy wax luy am gannaawam fi kaw suuf?"}]