[{"style":"s1","verse":"","text":"Ana ku rafet xel?"},{"style":"q1","verse":"","text":""},{"style":"v","verse":"1","text":"Ana ku rafet xel nu muy mel?"},{"style":"q1","verse":"","text":"Ana ku xam piri?"},{"style":"q1","verse":"","text":"Am xel rafet, kanam leer, gëna lewet."},{"style":"q1","verse":"","text":""},{"style":"v","verse":"2","text":"Dama ne déggalal Buur,"},{"style":"q1","verse":"","text":"yaa ko giñoon ci Yàlla."},{"style":"q1","verse":"","text":""},{"style":"v","verse":"3","text":"Bul gaawa won Buur gannaaw;"},{"style":"q1","verse":"","text":"bul saxoo lu Buur bëggul;"},{"style":"q1","verse":"","text":"Buur, lu ko neex lay def."},{"style":"q1","verse":"","text":""},{"style":"v","verse":"4","text":"Kàddug Buur kilifteef la."},{"style":"q1","verse":"","text":"Ana ku ko naan: «Looy def nii?»"},{"style":"q1","verse":"","text":""},{"style":"v","verse":"5","text":"Ku dégg ndigal"},{"style":"q1","verse":"","text":"doo am lu la soof."},{"style":"q1","verse":"","text":"Ku xelu, xam lu jot,"},{"style":"q1","verse":"","text":"xam doxalin."},{"style":"q1","verse":"","text":""},{"style":"v","verse":"6","text":"Mbir mu mu doon kat ak jotam ak doxalinam,"},{"style":"q1","verse":"","text":"waaye nit am na tiis wu ko diis."},{"style":"q1","verse":"","text":""},{"style":"v","verse":"7","text":"Kenn xamul luy xew ëllëg,"},{"style":"q1","verse":"","text":"kenn manula wax luy xew ëllëg."},{"style":"q1","verse":"","text":""},{"style":"v","verse":"8","text":"Kenn moomul bakkanam, ba man koo dese,"},{"style":"q1","verse":"","text":"kenn amul sañ-sañ ci bésub deewam,"},{"style":"q1","verse":"","text":"kenn muccul ci boobu xare,"},{"style":"q1","verse":"","text":"te mbon du ca wallu boroom."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Loolu lépp gis naa ko,"},{"style":"q1","verse":"","text":"ba may xalaat ci jépp jëfi kaw suuf;"},{"style":"q1","verse":"","text":"fi nit di yilife nit, muy loraange."},{"style":"s1","verse":"","text":"Bul roy lu bon"},{"style":"q1","verse":"","text":""},{"style":"v","verse":"10","text":"Ma gis itam ñu bon ñu ñu rob,"},{"style":"q1","verse":"","text":"ñu daan yaale kër Yàlla ga,"},{"style":"q1","verse":"","text":"ñu di leen gërëme tey seeni jëf ca dëkk ba."},{"style":"q1","verse":"","text":"Loolu it, cóolóoli neen."},{"style":"q1","verse":"","text":""},{"style":"v","verse":"11","text":"Jëf ñaaw na, mbugal ma yeex,"},{"style":"q1","verse":"","text":"ba tax doom aadama sóobu ci mbon."},{"style":"q1","verse":"","text":""},{"style":"v","verse":"12","text":"Nit bàkkaar na téeméeri yoon,"},{"style":"q1","verse":"","text":"te teewul mu gudd fan."},{"style":"q1","verse":"","text":"Xam naa it ne nee ñu"},{"style":"q1","verse":"","text":"ngëneel a ñeel ku ragal Yàlla,"},{"style":"q1","verse":"","text":"ndax wormaal ko."},{"style":"q1","verse":"","text":""},{"style":"v","verse":"13","text":"Ku bon, du am lu baax,"},{"style":"q1","verse":"","text":"fanam du màgg ni ker,"},{"style":"q1","verse":"","text":"ndax wormaalul Yàlla."},{"style":"q1","verse":"","text":""},{"style":"v","verse":"14","text":"Waaye cóolóoli neen a ngi am fi kaw suuf:"},{"style":"q1","verse":"","text":"ku jub jot yoolu ku bon,"},{"style":"q1","verse":"","text":"ku bon jot yoolu ku jub."},{"style":"q1","verse":"","text":"Ma ne loolu it cóolóoli neen la."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Man daal damay digle bànneex,"},{"style":"q1","verse":"","text":"ndax nit amul lu gën fi kaw suuf"},{"style":"q1","verse":"","text":"di lekk aka naan aka bànneexu,"},{"style":"q1","verse":"","text":"muñe ko doñ-doñam,"},{"style":"q1","verse":"","text":"fan yi ko Yàlla may fi kaw suuf."},{"style":"s1","verse":"","text":"Yàlla, kenn xamu ko"},{"style":"q1","verse":"","text":""},{"style":"v","verse":"16","text":"Ma walbatiku xalaat, di jéema xam fu xel rafete,"},{"style":"q1","verse":"","text":"di xoolaat li nit jàppoo fi kaw suuf,"},{"style":"q1","verse":"","text":"ba guddeek bëccëg, gëmmul bët."},{"style":"q1","verse":"","text":""},{"style":"v","verse":"17","text":"Ma daldi gis li Yàlla def lépp."},{"style":"q1","verse":"","text":"Nit kay xel ma du daj liy xew fi kaw suuf."},{"style":"q1","verse":"","text":"Day seet ba sonn, du ko daj."},{"style":"q1","verse":"","text":"Boroom xel bu wax ne xam na ko it,"},{"style":"q1","verse":"","text":"du ko daj."}]