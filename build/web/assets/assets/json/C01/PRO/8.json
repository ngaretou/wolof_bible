[{"style":"ms","verse":"","text":"Xel mu Rafet bàkku na"},{"style":"mr","verse":"","text":"(Saar 8)"},{"style":"q1","verse":"","text":""},{"style":"v","verse":"1","text":"Déggal! Xel mu Rafet di soxna saa ngi woote,"},{"style":"q1","verse":"","text":"moom soxna si Am Dégg di xaacu."},{"style":"q1","verse":"","text":""},{"style":"v","verse":"2","text":"Ma nga taxaw ca selebe yoon ya,"},{"style":"q1","verse":"","text":"fu gëna kawe ca yoon wa."},{"style":"q1","verse":"","text":""},{"style":"v","verse":"3","text":"Ma nga ca buntu dëkk ba, taxaw;"},{"style":"q1","verse":"","text":"fa nit ñay jaare lay xaacoo naan:"},{"style":"q1","verse":"","text":""},{"style":"v","verse":"4","text":"«Yeen mbooloo yi laay woo,"},{"style":"q1","verse":"","text":"doom aadama yi laay joor."},{"style":"q1","verse":"","text":""},{"style":"v","verse":"5","text":"Téxét bi, deel foog,"},{"style":"q1","verse":"","text":"dof bi, déggal ndéey lu xelu."},{"style":"q1","verse":"","text":""},{"style":"v","verse":"6","text":"Déglul, ma wax la lu am solo,"},{"style":"q1","verse":"","text":"dégtal la njub."},{"style":"q1","verse":"","text":""},{"style":"v","verse":"7","text":"Dëgg laay wax,"},{"style":"q1","verse":"","text":"di bañ wax ju bon."},{"style":"q1","verse":"","text":""},{"style":"v","verse":"8","text":"Lu ma wax njub la."},{"style":"q1","verse":"","text":"Amul lu dëng mbaa lu jekkadi."},{"style":"q1","verse":"","text":""},{"style":"v","verse":"9","text":"Lépp a dëggu ci ku amug dégg,"},{"style":"q1","verse":"","text":"te jub ci ku for xam-xam."},{"style":"q1","verse":"","text":""},{"style":"v","verse":"10","text":"Na la samab yar gënal xaalis,"},{"style":"q1","verse":"","text":"xam-xam dàqal la ngën-gi-wurus."},{"style":"q1","verse":"","text":""},{"style":"v","verse":"11","text":"Ndax man, Xel mu Rafet, maa gën gànjar,"},{"style":"q1","verse":"","text":"loo bëgg maa ko raw."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"«Man, Xel mu Rafet, foog di sama kër;"},{"style":"q1","verse":"","text":"xam-xam ak pexe, ma for."},{"style":"q1","verse":"","text":""},{"style":"v","verse":"13","text":"Ragal Aji Sax ji mooy bañ lu bon."},{"style":"q1","verse":"","text":"Réy, xeebaate, yoonu mbon,"},{"style":"q1","verse":"","text":"ak wax ju jekkadi, ma boole bañ."},{"style":"q1","verse":"","text":""},{"style":"v","verse":"14","text":"Maa moomi digle, di maye gis-gis;"},{"style":"q1","verse":"","text":"maa amug dégg, di boroom doole."},{"style":"q1","verse":"","text":""},{"style":"v","verse":"15","text":"Samay pexe la buur di jiitee,"},{"style":"q1","verse":"","text":"kilifa di ci àttee dëgg."},{"style":"q1","verse":"","text":""},{"style":"v","verse":"16","text":"Ci samay pexe la njiit di saytoo,"},{"style":"q1","verse":"","text":"ñook kàngam yeek ñiy àtte dëgg ñépp."},{"style":"q1","verse":"","text":""},{"style":"v","verse":"17","text":"Maa sopp ku ma sopp,"},{"style":"q1","verse":"","text":"ku ma seet tigi, gis ma."},{"style":"q1","verse":"","text":""},{"style":"v","verse":"18","text":"Alal ak teraangaa ngi fi man,"},{"style":"q1","verse":"","text":"am-am bu sax it ak yoolu njekk."},{"style":"q1","verse":"","text":""},{"style":"v","verse":"19","text":"Li may mayee gën wurus, muy wurus wa gën,"},{"style":"q1","verse":"","text":"sama njariñ wees xaalis ba gën."},{"style":"q1","verse":"","text":""},{"style":"v","verse":"20","text":"Yoonu njub laay jaare,"},{"style":"q1","verse":"","text":"di dox ci li jaadu."},{"style":"q1","verse":"","text":""},{"style":"v","verse":"21","text":"Ku ma sopp, ma nàddil la,"},{"style":"q1","verse":"","text":"feesal sab denc.»"},{"style":"s1","verse":"","text":"Xel mu Rafet a mag lépp"},{"style":"q1","verse":"","text":""},{"style":"v","verse":"22","text":"Soxna si, Xel mu Rafet nee na:"},{"style":"q1","verse":"","text":"«Aji Sax ji jagoo na ma ca njàlbéen,"},{"style":"q1","verse":"","text":"ma jiitu ca jëfam ya woon."},{"style":"q1","verse":"","text":""},{"style":"v","verse":"23","text":"Bu yàgg lañu ma dëj,"},{"style":"q1","verse":"","text":"ca ndoorte la, bala suuf a sosu."},{"style":"q1","verse":"","text":""},{"style":"v","verse":"24","text":"Ba may dikk, géej amul,"},{"style":"q1","verse":"","text":"ndox ballul bay fees, di wal-wali."},{"style":"q1","verse":"","text":""},{"style":"v","verse":"25","text":"Dikk naa bala tund yu mag yee sampu,"},{"style":"q1","verse":"","text":"lu jiitu tund yu ndaw yi,"},{"style":"q1","verse":"","text":""},{"style":"v","verse":"26","text":"laata Yàllaa sàkk suuf aki àllam"},{"style":"q1","verse":"","text":"ak feppu pënd ci àddina."},{"style":"q1","verse":"","text":""},{"style":"v","verse":"27","text":"Ba muy taxawal asamaan, maa nga fa,"},{"style":"q1","verse":"","text":"ak ba muy rëdd fa asamaan taseek géej,"},{"style":"q1","verse":"","text":""},{"style":"v","verse":"28","text":"ak ba muy teg niir ya fa kaw,"},{"style":"q1","verse":"","text":"ak ba muy dooleel ndoxi xóotey géej,"},{"style":"q1","verse":"","text":""},{"style":"v","verse":"29","text":"ak ba muy sàkkal géej kemoom,"},{"style":"q1","verse":"","text":"ba du jàll fa mu wax."},{"style":"q1","verse":"","text":"Ba muy rëdd fa muy samp àddina,"},{"style":"q1","verse":"","text":""},{"style":"v","verse":"30","text":"man, Xel mu Rafet, maa doon ku xareñ ci wetam,"},{"style":"q1","verse":"","text":"di ko bànneexal bés bu ne,"},{"style":"q1","verse":"","text":"tey bànneexu fi kanamam."},{"style":"q1","verse":"","text":""},{"style":"v","verse":"31","text":"May bége wërngalu àddinaam,"},{"style":"q1","verse":"","text":"di bànneexoo doomi aadama."},{"style":"s1","verse":"","text":"Xel mu Rafet dénkaane na"},{"style":"q1","verse":"","text":""},{"style":"v","verse":"32","text":"«Kon nag, samay doom, dégluleen ma."},{"style":"q1","verse":"","text":"Mbégte ñeel na ki may topp."},{"style":"q1","verse":"","text":""},{"style":"v","verse":"33","text":"Nangeen déglu ku leen di yar, daldi muus."},{"style":"q1","verse":"","text":"Buleen ko sàggane!"},{"style":"q1","verse":"","text":""},{"style":"v","verse":"34","text":"Mbégte ñeel na ki may déglu,"},{"style":"q1","verse":"","text":"di teewlu ca sama bunt bés bu nekk,"},{"style":"q1","verse":"","text":"di ma toogaanu sama bunt kër."},{"style":"q1","verse":"","text":""},{"style":"v","verse":"35","text":"Ku ma daj, gudd fan,"},{"style":"q1","verse":"","text":"Aji Sax ji bége la."},{"style":"q1","verse":"","text":""},{"style":"v","verse":"36","text":"Ku ma moy loru,"},{"style":"q1","verse":"","text":"ku ma bañ, daa repp.»"}]