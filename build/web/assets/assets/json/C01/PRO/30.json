[{"style":"ms","verse":"","text":"Kàddu yi Agur wax"},{"style":"mr","verse":"","text":"(Saar 30)"},{"style":"p","verse":"","text":""},{"style":"v","verse":"1","text":"Lii waxi Agur la, góor gay doomu Yake mu Maasa\\f + \\fr 30.1 \\fk Maasa, \\ft béreb la bu genn giirug Israayil sancoon ca bëj-gànnaaru Arabi.\\f*. Góor ga daa wax ak Itiyel, wax ak Itiyel ak Ukal. Mu ne:"},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Maa dofe dëgg, ba yées ci nit ñi,"},{"style":"q1","verse":"","text":"dég-dégu nit sax awma ko."},{"style":"q1","verse":"","text":""},{"style":"v","verse":"3","text":"Jànguma, ba am xel mu rafet,"},{"style":"q1","verse":"","text":"awma xam-xam ci \\w Aji Sell|Aji Sell j-:\\w* ji."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"Ana ku yéegoon asamaan, ba wàcc?"},{"style":"q1","verse":"","text":"Mbaa mu masa ŋëb ngelaw ciy loxoom?"},{"style":"q1","verse":"","text":"Ana ku masa ëmb ndox ci ndimo?"},{"style":"q1","verse":"","text":"Mbaa mu rëdd mboolem kemi àddina?"},{"style":"q1","verse":"","text":"Nu mu tudd ak nu doomam tudd?"},{"style":"q1","verse":"","text":"Wax ma, yaw mi ko xam!"},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Lu Yàlla wax, mat na sëkk,"},{"style":"q1","verse":"","text":"mooy yiir ku ko làqoo."},{"style":"q1","verse":"","text":""},{"style":"v","verse":"6","text":"Bul yokk ay waxam,"},{"style":"q1","verse":"","text":"mu weddi say fen, nga weeru."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Éy Yàlla, ñaar laa la ñaan,"},{"style":"q1","verse":"","text":"ngalla may ma ko sama giiru dund:"},{"style":"q1","verse":"","text":""},{"style":"v","verse":"8","text":"caaxaan aki fen, yal na ma sore,"},{"style":"q1","verse":"","text":"néewleek barele, bu ma ci may lenn,"},{"style":"q1","verse":"","text":"leel ma lu ma doy;"},{"style":"q1","verse":"","text":""},{"style":"v","verse":"9","text":"lu ko moy ma regg, weddi la,"},{"style":"q1","verse":"","text":"ba naan: «Kuy Aji Sax ji?»"},{"style":"q1","verse":"","text":"Mbaa ma ñàkk bay sàcc,"},{"style":"q1","verse":"","text":"di la ñàkke worma, yaw sama Yàlla."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Bul sikkal ab surga ca njaatigeem,"},{"style":"q1","verse":"","text":"da lay ñaan-yàlla, mu dal la."},{"style":"q1","verse":"","text":""},{"style":"v","verse":"11","text":"Ag maas a ngi saaga baay,"},{"style":"q1","verse":"","text":"te wormaaluñu ndey."},{"style":"q1","verse":"","text":""},{"style":"v","verse":"12","text":"Ag maas a ngi defe ne set nañu,"},{"style":"q1","verse":"","text":"te taq ripp ak bàkkaar."},{"style":"q1","verse":"","text":""},{"style":"v","verse":"13","text":"Ag maas a ngi daŋŋiiral;"},{"style":"q1","verse":"","text":"aka ñoo mana xeeloo!"},{"style":"q1","verse":"","text":""},{"style":"v","verse":"14","text":"Ag maas a ngi, seeni sell niy saamar,"},{"style":"q1","verse":"","text":"seeni gëñ niy paaka,"},{"style":"q1","verse":"","text":"ñuy lekk néew-ji-doole, ba raafal leen ci réew mi,"},{"style":"q1","verse":"","text":"ba ku ñàkk jeex ci biir nit ñi."},{"style":"s1","verse":"","text":"Ay kàddoo ngii yu ànd ak lim"},{"style":"q1","verse":"","text":""},{"style":"v","verse":"15","text":"Saxu watar\\f + \\fr 30.15 \\fk watar \\ft sax la wu nekk ci ndox, di manq deret.\\f* du suur, ñaar ñu jigéen la am:"},{"style":"q1","verse":"","text":"Jox Ma ak Jox Ma."},{"style":"b","verse":"","text":""},{"style":"q1","verse":"","text":"Ñett a ngii ñu dul suur,"},{"style":"q1","verse":"","text":"ba ci ñeent ñu dul ne doy na mukk:"},{"style":"q1","verse":"","text":""},{"style":"v","verse":"16","text":"njaniiw,"},{"style":"q1","verse":"","text":"jigéen ju jaasir,"},{"style":"q1","verse":"","text":"suuf, du màndi ndox,"},{"style":"q1","verse":"","text":"sawara, du ne doy na mukk."},{"style":"b","verse":"","text":""},{"style":"q1","verse":"","text":""},{"style":"v","verse":"17","text":"Kuy xeelu sa baay,"},{"style":"q1","verse":"","text":"di siidee déggal sa ndey,"},{"style":"q1","verse":"","text":"baaxoñ génne ciw xur, luqi sa bët,"},{"style":"q1","verse":"","text":"tan ya lekk."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Ñett a ngii, yéem na ma,"},{"style":"q1","verse":"","text":"ba ci ñeent yu ma xamul:"},{"style":"q1","verse":"","text":""},{"style":"v","verse":"19","text":"yoonu jaxaay ci asamaan,"},{"style":"q1","verse":"","text":"yoonu jaan ci kawi doj,"},{"style":"q1","verse":"","text":"yoonu gaal ci diggu géej,"},{"style":"q1","verse":"","text":"yoon wi góor di jaar as ndaw."},{"style":"b","verse":"","text":""},{"style":"q1","verse":"","text":""},{"style":"v","verse":"20","text":"Jikkoy jigéenu moykat a ngii:"},{"style":"q1","verse":"","text":"day lekk, wommiku, te naan:"},{"style":"q1","verse":"","text":"«Defuma dara lu aay!»"},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"Ñett a ngii, day yëngal suuf,"},{"style":"q1","verse":"","text":"ba ci ñeent yu suuf àttanul:"},{"style":"q1","verse":"","text":""},{"style":"v","verse":"22","text":"jaam bu falu buur,"},{"style":"q1","verse":"","text":"dof bu regg,"},{"style":"q1","verse":"","text":""},{"style":"v","verse":"23","text":"ndaw su bon su for jëkkër,"},{"style":"q1","verse":"","text":"jigéen ju wuutu sangam bu jigéen."},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"Ñeent a ngii, di lu tuut ci kaw suuf,"},{"style":"q1","verse":"","text":"te am xel, yaroo xel:"},{"style":"q1","verse":"","text":""},{"style":"v","verse":"25","text":"xorondom, néew na doole,"},{"style":"q1","verse":"","text":"waaye bu jotee, mu denc dundam;"},{"style":"q1","verse":"","text":""},{"style":"v","verse":"26","text":"daman\\f + \\fr 30.26 \\fk daman \\ft xaw naa nirook njomboor.\\f*, barewul kàttan,"},{"style":"q1","verse":"","text":"te day dëkk ciy doj;"},{"style":"q1","verse":"","text":""},{"style":"v","verse":"27","text":"soccet, amul buur,"},{"style":"q1","verse":"","text":"teewul ñuy àndandoo, diy gàngoor;"},{"style":"q1","verse":"","text":""},{"style":"v","verse":"28","text":"sindax, manees na koo ŋëb,"},{"style":"q1","verse":"","text":"teewul ma nga biir kër buur."},{"style":"b","verse":"","text":""},{"style":"q1","verse":"","text":""},{"style":"v","verse":"29","text":"Ñett a ngii, ñu jekkum ndaag,"},{"style":"q1","verse":"","text":"ba ci ñeent ñu jekk doxin:"},{"style":"q1","verse":"","text":""},{"style":"v","verse":"30","text":"gaynde, mooy buuru rab yi,"},{"style":"q1","verse":"","text":"ragalul kenn;"},{"style":"q1","verse":"","text":""},{"style":"v","verse":"31","text":"séq daagu, jekk taxawaay;"},{"style":"q1","verse":"","text":"ab sikket,"},{"style":"q1","verse":"","text":"ak buur ci biiri dagam."},{"style":"b","verse":"","text":""},{"style":"q1","verse":"","text":""},{"style":"v","verse":"32","text":"Boo sàgganee bay tëggu,"},{"style":"q1","verse":"","text":"mbaa ngay mébét lu bon,"},{"style":"q1","verse":"","text":"nanga téye saw làmmiñ."},{"style":"q1","verse":"","text":""},{"style":"v","verse":"33","text":"Ndax ku ruux soow, am ca dax,"},{"style":"q1","verse":"","text":"ku wañaar bakkan, mu nàcc,"},{"style":"q1","verse":"","text":"te lu jógal xol, indiw ay."}]