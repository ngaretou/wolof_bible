[{"style":"ms","verse":"","text":"Aji Sax ji dige na mbugal"},{"style":"mr","verse":"","text":"(Saar 3.1---6.14)"},{"style":"p","verse":"","text":""},{"style":"v","verse":"1","text":"Dégluleen kàddu gii Aji Sax ji wax ci yeen, \\w bànni Israayil|bànni Israayil:\\w*, mu jëm ci seen mboolem xeet wi mu génnee réewum Misra. Mu ne:"},{"style":"q1","verse":"","text":""},{"style":"v","verse":"2","text":"«Yeen doŋŋ laa ràññee"},{"style":"q1","verse":"","text":"ci mboolem askani suuf."},{"style":"q1","verse":"","text":"Moo tax ma di leen mbugal"},{"style":"q1","verse":"","text":"ndax seen ñaawtéef gépp.»"},{"style":"b","verse":"","text":""},{"style":"q1","verse":"","text":""},{"style":"v","verse":"3","text":"Ndax ñaar dina ànd te digewuñub dajee?"},{"style":"q1","verse":"","text":""},{"style":"v","verse":"4","text":"Ndax gaynde dina ŋarem ngeer te fàddul?"},{"style":"q1","verse":"","text":"Am gaynde gu mat dina xiiroom paxam te jàppul?"},{"style":"q1","verse":"","text":""},{"style":"v","verse":"5","text":"Ndax picc dina keppu te fiireesu ko?"},{"style":"q1","verse":"","text":"Am ag fiir dina fettax te jàppul?"},{"style":"q1","verse":"","text":""},{"style":"v","verse":"6","text":"Ndax bu buftab xare jibee, waa dëkk ba du tiit?"},{"style":"q1","verse":"","text":"Ndax aw ay dina dabub dëkk te du Aji Sax jee?"},{"style":"q1","verse":"","text":""},{"style":"v","verse":"7","text":"Du lenn moos lu Boroom bi Aji Sax ji def,"},{"style":"q1","verse":"","text":"te déeyu ko yonent yiy jaamam."},{"style":"q1","verse":"","text":""},{"style":"v","verse":"8","text":"Bu gaynde yëmmoo, ana ku dul tiit?"},{"style":"q1","verse":"","text":"Ana ku saña baña jottali kàdduy \\w waxyu|waxyu:\\w*,"},{"style":"q1","verse":"","text":"bu ko Boroom bi Aji Sax ji waxee?"},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Yéeneleen ca biir taaxi Asdodd"},{"style":"q1","verse":"","text":"ak ca biir taaxi Misra."},{"style":"q1","verse":"","text":"Neleen: «Dajeleen ca kaw tundu Samari,"},{"style":"q1","verse":"","text":"ba gis na Samari salfaañoo,"},{"style":"q1","verse":"","text":"ak nootaange ga fa nit di daj."},{"style":"q1","verse":"","text":""},{"style":"v","verse":"10","text":"Xamuñu sax def njub.»"},{"style":"q1","verse":"","text":"Kàddug Aji Sax jee. "},{"style":"q1","verse":"","text":"«Dañuy jal alalu fitnaak yàqute"},{"style":"q1","verse":"","text":"ci seen biiri taax.»"},{"style":"q1","verse":"","text":""},{"style":"v","verse":"11","text":"Moo tax Boroom bi Aji Sax ji ne:"},{"style":"q1","verse":"","text":"«Ab noon dina gaw seenum réew,"},{"style":"q1","verse":"","text":"néewal leen doole, lël seeni taax.»"},{"style":"q1","verse":"","text":""},{"style":"v","verse":"12","text":"Aji Sax ji nee:"},{"style":"q1","verse":"","text":"«Wallub sàmm ak gàtt bu gaynde fàdd"},{"style":"q1","verse":"","text":"weesul ñaari yeel, dogitu nopp."},{"style":"q1","verse":"","text":"Kuy wallu bànni Israayil ga ca Samari it,"},{"style":"q1","verse":"","text":"xanaa dogu basaŋ, dammitu lal."},{"style":"q1","verse":"","text":""},{"style":"v","verse":"13","text":"Dégluleen te artu waa kër \\w Yanqóoba|Yanqóoba:\\w*.»"},{"style":"q1","verse":"","text":"Kàddug Boroom bi Aji Sax jee,"},{"style":"q1","verse":"","text":"Yàlla ji ci gàngoori xare yi."},{"style":"q1","verse":"","text":""},{"style":"v","verse":"14","text":"«Bés bu may mbugale Israayil ay bàkkaaram,"},{"style":"q1","verse":"","text":"damay tasaale \\w sarxalukaayi|sarxalukaay b-:\\w* Betel."},{"style":"q1","verse":"","text":"Béjjén yi ci cati sarxalukaay ba dog, rot."},{"style":"q1","verse":"","text":""},{"style":"v","verse":"15","text":"Maay màbbaale këru taax ak këru àll;"},{"style":"q1","verse":"","text":"kër yu ñu rafetale bëñu ñey dina yàqu,"},{"style":"q1","verse":"","text":"te kër yu bare dootul taxaw.»"},{"style":"q1","verse":"","text":"Kàddug Aji Sax jee. "}]