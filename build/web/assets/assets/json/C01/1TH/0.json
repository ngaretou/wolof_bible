[{"style":"ip","verse":"","text":"Tesalonig péeyub diiwaanu Maseduwan la woon ci réewum Geres. Gannaaw bi Póol sampee mbooloom gëmkat ci dëkku Filib, samp na meneen ci Tesalonig (\\bk Jëf ya\\bk* 17.1-9)."},{"style":"ip","verse":"","text":"Gannaaw bi mu jógee Tesalonig, Póol dafa ragal ne ñu ngi jàq ci coono yi ñu daj, ba tax mu yebal Timote, ngir mu natt fu seen ngëm tollu. Bi Timote délsee, indi xibaaru jàmm bi jóge ci ñoom, la leen Póol bind bataaxal bii."},{"style":"ip","verse":"","text":"Waaye am na ci gëmkat yi ñenn ñu baña liggéey, di foog ne Almasi bi dina délsi ci lu dul yàgg. Póol wax leen li wara xew bés bu Boroom bi délsee, ak ni ñu wara dunde balaa booba."},{"style":"im","verse":"","text":"Ci tënk:"},{"style":"ili","verse":"","text":"1.1---3.13 Póol fàttaliku na teewaayam ci ñoom ak ni ñu nangoo njàngaleem."},{"style":"ili","verse":"","text":"4.1-12 Póol mu ngi leen di ñaax ñu jëfe sell ak mbëggeel."},{"style":"ili","verse":"","text":"4.13---5.11 Póol mu ngi jàngale ci ndekkite li ak délsig Almasi bi."},{"style":"ili","verse":"","text":"5.12-28 Póol tàggatoo naak ñoom."},{"style":"ie","verse":"","text":""}]