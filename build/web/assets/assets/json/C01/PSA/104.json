[{"style":"s1","verse":"","text":"Màggalleen Ki sàkk lépp"},{"style":"q1","verse":"","text":""},{"style":"v","verse":"1","text":"Naa sant Aji Sax ji ci saa xol bii!"},{"style":"q1","verse":"","text":"Aji Sax ji sama Yàlla, yaaka màgga màgg."},{"style":"q1","verse":"","text":"Teddngaak\\f + \\fr 104.1 \\fk Teddnga \\ft mooy teraanga ju bare lool.\\f* daraja nga soloo,"},{"style":"q1","verse":"","text":""},{"style":"v","verse":"2","text":"làmboo leer ni mbubb,"},{"style":"q1","verse":"","text":"firi asamaan ni ndimo,"},{"style":"q1","verse":"","text":""},{"style":"v","verse":"3","text":"xadd say néegi kaw ci biir ndox mi,"},{"style":"q1","verse":"","text":"def niir yi say waruwaay,"},{"style":"q1","verse":"","text":"di daagoo kaw laafi ngelaw,"},{"style":"q1","verse":"","text":""},{"style":"v","verse":"4","text":"def ngelaw yi say ndaw,"},{"style":"q1","verse":"","text":"ay sawara boy, di say jawriñ."},{"style":"q1","verse":"","text":""},{"style":"v","verse":"5","text":"Yaa dëj suuf ci fondmaam,"},{"style":"q1","verse":"","text":"deesu ko yëngal ba fàww."},{"style":"q1","verse":"","text":""},{"style":"v","verse":"6","text":"Yaa ko sànge xóotey géej ni mbubb,"},{"style":"q1","verse":"","text":"ndox ma taxaw, tiim tund ya."},{"style":"q1","verse":"","text":""},{"style":"v","verse":"7","text":"Nga gëdd, ndox ma fëx;"},{"style":"q1","verse":"","text":"nga dënu, mu daw,"},{"style":"q1","verse":"","text":""},{"style":"v","verse":"8","text":"wale kaw tund ya, wàccsi xur ya,"},{"style":"q1","verse":"","text":"di béreb ba nga ko beral."},{"style":"q1","verse":"","text":""},{"style":"v","verse":"9","text":"Ag kemu nga teg, du ko wees,"},{"style":"q1","verse":"","text":"te dootul muur suuf si."},{"style":"q1","verse":"","text":""},{"style":"v","verse":"10","text":"Yaa ballal bëti ndox ya ca xur ya,"},{"style":"q1","verse":"","text":"ñuy wale digg tund ya,"},{"style":"q1","verse":"","text":""},{"style":"v","verse":"11","text":"ngay nàndal bépp ndundatu àll,"},{"style":"q1","verse":"","text":"di wëgg mbaamu àll,"},{"style":"q1","verse":"","text":""},{"style":"v","verse":"12","text":"njanaaw dëkke ca wet ga,"},{"style":"q1","verse":"","text":"baatam jibe fa garab ya."},{"style":"q1","verse":"","text":""},{"style":"v","verse":"13","text":"Yaa suuxate tund ya fa sa néegi kaw,"},{"style":"q1","verse":"","text":"sa liggéey reggal suuf."},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Yaa saxalal jur gi ñax"},{"style":"q1","verse":"","text":"ak gàncax gu doom aadama di bey,"},{"style":"q1","verse":"","text":"ba génnee ab dund fi suuf,"},{"style":"q1","verse":"","text":""},{"style":"v","verse":"15","text":"dugub di ko dooleel,"},{"style":"q1","verse":"","text":"biiñ di bégal xolam,"},{"style":"q1","verse":"","text":"ag diw di leeral kanamam."},{"style":"q1","verse":"","text":""},{"style":"v","verse":"16","text":"Garabi Aji Sax ja, seedari Libaŋ"},{"style":"q2","verse":"","text":"ya mu jëmbat, regg nañu,"},{"style":"q1","verse":"","text":""},{"style":"v","verse":"17","text":"picc tàgge ca,"},{"style":"q1","verse":"","text":"xodd dëkke garab gu dul ruus,"},{"style":"q1","verse":"","text":""},{"style":"v","verse":"18","text":"tund wu mag ñeel kéwéli àll,"},{"style":"q1","verse":"","text":"doj yi di rawtub daman\\f + \\fr 104.18 \\fk daman \\ft xaw naa nirook njomboor.\\f*."},{"style":"q1","verse":"","text":""},{"style":"v","verse":"19","text":"Yaa sàkk weer, muy takku jamono,"},{"style":"q1","verse":"","text":"sàkk jant, mu xam waxtuw fatoom."},{"style":"q1","verse":"","text":""},{"style":"v","verse":"20","text":"Yaa def lëndëm, mu guddi;"},{"style":"q1","verse":"","text":"bépp rabu àll di ca dox,"},{"style":"q1","verse":"","text":""},{"style":"v","verse":"21","text":"gaynde gu mat ŋaral am pàddam,"},{"style":"q1","verse":"","text":"di sàkkoo dundam fa Yàlla."},{"style":"q1","verse":"","text":""},{"style":"v","verse":"22","text":"Bu jant fenkee, ñu dellu,"},{"style":"q1","verse":"","text":"goori ca seeni pax,"},{"style":"q1","verse":"","text":""},{"style":"v","verse":"23","text":"doom aadama tàmbali kër-këram,"},{"style":"q1","verse":"","text":"di yendoo liggéey ba ngoon."},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"Éy Aji Sax ji, yaa bare loo liggéey,"},{"style":"q1","verse":"","text":"te lépp di xel mu rafet."},{"style":"q1","verse":"","text":"Suuf daa fees ak say càkkéef."},{"style":"q1","verse":"","text":""},{"style":"v","verse":"25","text":"Géej a ngee réy te yaa,"},{"style":"q1","verse":"","text":"la fay yëngu maneesu koo lim,"},{"style":"q1","verse":"","text":"muy ndundat lu mag ak lu ndaw."},{"style":"q1","verse":"","text":""},{"style":"v","verse":"26","text":"Fa la gaal di daw,"},{"style":"q1","verse":"","text":"ak ngaaka la nga bind, mu di fa fowe."},{"style":"q1","verse":"","text":""},{"style":"v","verse":"27","text":"Ñoom ñépp yaw lañuy séentu,"},{"style":"q1","verse":"","text":"ngir bu jotee, nga leel leen,"},{"style":"q1","verse":"","text":""},{"style":"v","verse":"28","text":"may leen lu ñu for;"},{"style":"q1","verse":"","text":"ŋëbal leen, ñu suur ngëneel."},{"style":"q1","verse":"","text":""},{"style":"v","verse":"29","text":"Soo leen làqoo, ñu tiit;"},{"style":"q1","verse":"","text":"nga rocci seen noo, ñu saay,"},{"style":"q1","verse":"","text":"dellu di pënd."},{"style":"q1","verse":"","text":""},{"style":"v","verse":"30","text":"Yaay yónnee sag noo, ñu nekk;"},{"style":"q1","verse":"","text":"te yaay yeesal li ci kaw suuf."},{"style":"b","verse":"","text":""},{"style":"q1","verse":"","text":""},{"style":"v","verse":"31","text":"Yal na darajay Aji Sax ji sax,"},{"style":"q1","verse":"","text":"yal na Aji Sax ji bégey jalooreem."},{"style":"q1","verse":"","text":""},{"style":"v","verse":"32","text":"Kee naan jàkk suuf, muy lox;"},{"style":"q1","verse":"","text":"mu laal tund yi, ñuy saxaar!"},{"style":"q1","verse":"","text":""},{"style":"v","verse":"33","text":"Naa woy Aji Sax ji li feek may dund,"},{"style":"q1","verse":"","text":"naa kañ sama Yàlla li feek may tooy."},{"style":"q1","verse":"","text":""},{"style":"v","verse":"34","text":"Sama xalaat bii, yal na ko neex."},{"style":"q1","verse":"","text":"Man de maa ngi bége Aji Sax ji!"},{"style":"q1","verse":"","text":""},{"style":"v","verse":"35","text":"Yal na bàkkaarkat raaf fi kaw suuf,"},{"style":"q1","verse":"","text":"te ku bon noppee nekk."},{"style":"q1","verse":"","text":"Naa sant Aji Sax ji ci saa xol bii."},{"style":"q1","verse":"","text":"Màggalleen Ki Sax!"}]