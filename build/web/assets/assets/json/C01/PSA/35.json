[{"style":"s1","verse":"","text":"Aji Sax ji, àtte maak noon yi"},{"style":"d","verse":"","text":""},{"style":"v","verse":"1","text":"Ñeel Daawuda."},{"style":"b","verse":"","text":""},{"style":"q1","verse":"","text":"Éy Aji Sax ji, digaaleel ak samay digaale,"},{"style":"q1","verse":"","text":"xeexal maak ñi may xeex."},{"style":"q1","verse":"","text":""},{"style":"v","verse":"2","text":"Fëkkal sa pakk ak sa kiiraay,"},{"style":"q1","verse":"","text":"taxawusi ma,"},{"style":"q1","verse":"","text":""},{"style":"v","verse":"3","text":"xàccal sa xeej ak sa sémmiñ,"},{"style":"q1","verse":"","text":"dajeek ñi may dàq."},{"style":"q1","verse":"","text":"Déey ma, ne ma: «Sag mucc, man a.»"},{"style":"q1","verse":"","text":""},{"style":"v","verse":"4","text":"Ñiy wut sama bakkan, yal nañu rus ba torox;"},{"style":"q1","verse":"","text":"ñi may fexee lor, yal nañu leen waññi, sewal leen."},{"style":"q1","verse":"","text":""},{"style":"v","verse":"5","text":"Yal na leen \\w malaakam Aji Sax|malaakam Aji Sax j-:\\w* ji bëmëx,"},{"style":"q1","verse":"","text":"nim ñax mu ngelaw wal."},{"style":"q1","verse":"","text":""},{"style":"v","verse":"6","text":"Yal na leen malaakam Aji Sax ji dàq,"},{"style":"q1","verse":"","text":"ñuy lëndëmtuy tarxiis."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Defuma dara, ñu di ma fiir,"},{"style":"q1","verse":"","text":"defuma dara, ñu gasum yeer, di ma tëru."},{"style":"q1","verse":"","text":""},{"style":"v","verse":"8","text":"Yal nañu sànkoo mbetteel,"},{"style":"q1","verse":"","text":"keppoo seen fiir,"},{"style":"q1","verse":"","text":"sànkoo seenum yeer."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"Su boobaa ma bége Aji Sax ji,"},{"style":"q1","verse":"","text":"bànneexoo wallam,"},{"style":"q1","verse":"","text":""},{"style":"v","verse":"10","text":"di ko sante sama jëmm jépp,"},{"style":"q1","verse":"","text":"naan: «Éy Aji Sax ji, ana ku mel ni yaw,"},{"style":"q1","verse":"","text":"di xettali néew-ji-doole ci boroom doole,"},{"style":"q1","verse":"","text":"ak ku néewleek ku ñàkk ca ka leen di lekk?»"},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Nit ku bon a ngi may duural,"},{"style":"q1","verse":"","text":"di ma jiiñ lu ma yégul."},{"style":"q1","verse":"","text":""},{"style":"v","verse":"12","text":"Ma ji leen njekk, ñu fey ma njekkar,"},{"style":"q1","verse":"","text":"ndaw tiisu xol!"},{"style":"q1","verse":"","text":""},{"style":"v","verse":"13","text":"Man de ba ñu woppee, maa ngi ñaawlu,"},{"style":"q1","verse":"","text":"di woor, toroxloo,"},{"style":"q1","verse":"","text":"sukk, ñaanal leen,"},{"style":"q1","verse":"","text":""},{"style":"v","verse":"14","text":"tiisoo leen ni saab xarit mbaa doomu ndey,"},{"style":"q1","verse":"","text":"di ñaawlooka yoggoorlu ni ku ñàkk yaay."},{"style":"q1","verse":"","text":""},{"style":"v","verse":"15","text":"Ma daanu tey, ñu daje di ko bége,"},{"style":"q1","verse":"","text":"dajaloo fi sama kaw,"},{"style":"q1","verse":"","text":"di ma fexeel te yéguma,"},{"style":"q1","verse":"","text":"di ma yàpp, tëë ba."},{"style":"q1","verse":"","text":""},{"style":"v","verse":"16","text":"Tekkiwuñu dara, di ma ñaawal rekk"},{"style":"q1","verse":"","text":"te di ma màttu."},{"style":"q1","verse":"","text":""},{"style":"v","verse":"17","text":"Éy Aji Sax ji, loo deeti seetaan?"},{"style":"q1","verse":"","text":"Musal ma ci seenum pàdd,"},{"style":"q1","verse":"","text":"wallu ma ci yii gaynde,"},{"style":"q1","verse":"","text":"sàmmal ma sama benn bakkan bii!"},{"style":"q1","verse":"","text":""},{"style":"v","verse":"18","text":"Maa lay sante fa ndaje yaatoo,"},{"style":"q1","verse":"","text":"màggal la ci digg mbooloo mu yaa."},{"style":"b","verse":"","text":""},{"style":"q1","verse":"","text":""},{"style":"v","verse":"19","text":"Noon bu ma deful dara, yàlla bumu gis lu mu ma damoo."},{"style":"q1","verse":"","text":"Ku ma bañ ci dara, yàlla bumu ma kókkali."},{"style":"q1","verse":"","text":""},{"style":"v","verse":"20","text":"Waxuñu jàmm,"},{"style":"q1","verse":"","text":"xanaa di ràbbal niti jàmm ci réew mi"},{"style":"q1","verse":"","text":"ay kàdduy tuuma."},{"style":"q1","verse":"","text":""},{"style":"v","verse":"21","text":"Ñu ngi ma ŋa ŋàpp, di ma tuumaal,"},{"style":"q1","verse":"","text":"naan: «Yaw a, yaw a, noo la gis!»"},{"style":"b","verse":"","text":""},{"style":"q1","verse":"","text":""},{"style":"v","verse":"22","text":"Éy Aji Sax ji, yaa ci gis, bul selaŋlu,"},{"style":"q1","verse":"","text":"éy Boroom bi, bul ma sore."},{"style":"q1","verse":"","text":""},{"style":"v","verse":"23","text":"Jógal, sàmmal ma sama àq."},{"style":"q1","verse":"","text":"Sama Yàlla, Boroom bi, àtte ma yoon."},{"style":"q1","verse":"","text":""},{"style":"v","verse":"24","text":"Aji Sax ji sama Yàlla, àttee ma sa dëgg,"},{"style":"q1","verse":"","text":"ñu bañ maa ree!"},{"style":"q1","verse":"","text":""},{"style":"v","verse":"25","text":"Yàlla buñu wax ci seen xel ne: «Ñaw! Lii rekk lanu bëggoon.»"},{"style":"q1","verse":"","text":"Yàlla buñu ne: «Sàkkal nanu ko pexe.»"},{"style":"b","verse":"","text":""},{"style":"q1","verse":"","text":""},{"style":"v","verse":"26","text":"Ku bég ci sama njàqare,"},{"style":"q1","verse":"","text":"yal nanga rus, ba torox."},{"style":"q1","verse":"","text":"Kuy réy-réylu ci sama kaw,"},{"style":"q1","verse":"","text":"yal nanga am gàcce, ne yàcc."},{"style":"q1","verse":"","text":""},{"style":"v","verse":"27","text":"Ku bég ci li Yàlla setal sama der,"},{"style":"q1","verse":"","text":"yal nanga bànneexu, di sarxolle,"},{"style":"q1","verse":"","text":"foo tollu di biral naan:"},{"style":"q1","verse":"","text":"«Aji Sax jee màgg!"},{"style":"q1","verse":"","text":"moom miy bége jàmmi jaamam.»"},{"style":"q1","verse":"","text":""},{"style":"v","verse":"28","text":"Man it ma tudd sab àtte,"},{"style":"q1","verse":"","text":"di la dëkke màggal!"}]