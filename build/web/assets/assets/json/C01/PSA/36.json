[{"style":"s1","verse":"","text":"Nit ñaaw, Aji Sax ji gore"},{"style":"d","verse":"","text":""},{"style":"v","verse":"1","text":"Mu jëm ci njiital woykat yi, ñeel Daawuda jaamub Aji Sax ji."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Kàddug tooñ ga ku bon wax mu ngi ci sama xel mi."},{"style":"q1","verse":"","text":"Mu ne: «Ana lu may ragal ci Yàlla?»"},{"style":"q1","verse":"","text":""},{"style":"v","verse":"3","text":"Day gis boppam, naagu,"},{"style":"q1","verse":"","text":"ba du gis sikkam, sib ko."},{"style":"q1","verse":"","text":""},{"style":"v","verse":"4","text":"Ay waxam coxor aki fen,"},{"style":"q1","verse":"","text":"jëfeetul lu rafet ak lu baax."},{"style":"q1","verse":"","text":""},{"style":"v","verse":"5","text":"Day mébét lu ñaaw cib lalam,"},{"style":"q1","verse":"","text":"taxawe yoon wu dëddu mbaax,"},{"style":"q1","verse":"","text":"te du bañ lu bon."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Céy Aji Sax ji, gore nga ba kaw asamaan,"},{"style":"q1","verse":"","text":"dëggu ba ci kaw-li-kaw."},{"style":"q1","verse":"","text":""},{"style":"v","verse":"7","text":"Sa njubtee tiim tund yu mag yi,"},{"style":"q1","verse":"","text":"sa àtte ne xéew ni xóotey géej."},{"style":"q1","verse":"","text":"Céy Aji Sax ji, nit ak mala, nga boole sàmm!"},{"style":"q1","verse":"","text":""},{"style":"v","verse":"8","text":"Céy Yàlla, yaa wéet ngor,"},{"style":"q1","verse":"","text":"doom aadama yiiroo sa keppaar, yiiru;"},{"style":"q1","verse":"","text":""},{"style":"v","verse":"9","text":"yafloo sa njël lu duun,"},{"style":"q1","verse":"","text":"sa xéewal wal, nga nàndale ko."},{"style":"q1","verse":"","text":""},{"style":"v","verse":"10","text":"Ci yaw la dund di balle,"},{"style":"q1","verse":"","text":"te sag leer lanuy leerloo."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Jotaleel sa ngor ku la xam,"},{"style":"q1","verse":"","text":"jotale sa njubte kuy nas njub."},{"style":"q1","verse":"","text":""},{"style":"v","verse":"12","text":"Yàlla bu ma ku reew teg tànk;"},{"style":"q1","verse":"","text":"loxo ku bon, yàlla bumu ma taxa daw."},{"style":"q1","verse":"","text":""},{"style":"v","verse":"13","text":"Defkati mbon yaa ngii, daanu,"},{"style":"q1","verse":"","text":"ne lareet, tëlee jóg."}]