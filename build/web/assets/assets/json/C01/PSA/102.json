[{"style":"s1","verse":"","text":"Yàlla, bu ma rey"},{"style":"d","verse":"","text":""},{"style":"v","verse":"1","text":"Di ñaani néew-ji-doole ju sonn, bay diis Aji Sax ji njàqareem."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Éy Aji Sax ji, déglul, ma ñaan la;"},{"style":"q1","verse":"","text":"yal na sama yuux àgg fa yaw."},{"style":"q1","verse":"","text":""},{"style":"v","verse":"3","text":"Bu ma dummóoyu bésub njàqare;"},{"style":"q1","verse":"","text":"teewlu ma,"},{"style":"q1","verse":"","text":"gaawe ma sama bésub woote!"},{"style":"q1","verse":"","text":""},{"style":"v","verse":"4","text":"Samay fan a ngi wéy ni saxaar,"},{"style":"q1","verse":"","text":"sama yax yi mel nib taal."},{"style":"q1","verse":"","text":""},{"style":"v","verse":"5","text":"Sama xol bi wow ni ñax mu xuur,"},{"style":"q1","verse":"","text":"ba lekk safatu ma."},{"style":"q1","verse":"","text":""},{"style":"v","verse":"6","text":"Damaa jàq, di onk a onk,"},{"style":"q1","verse":"","text":"ba desey yax."},{"style":"q1","verse":"","text":""},{"style":"v","verse":"7","text":"Ma mel nim tan ci màndiŋ mi,"},{"style":"q1","verse":"","text":"mbete looy cib gent."},{"style":"q1","verse":"","text":""},{"style":"v","verse":"8","text":"Nelaw të;"},{"style":"q1","verse":"","text":"ma mel ni picc mu wéetoo puju néeg."},{"style":"q1","verse":"","text":""},{"style":"v","verse":"9","text":"Bés bu ne noon yi di ma sewal;"},{"style":"q1","verse":"","text":"ñi may ñaawal di móoloo sama tur."},{"style":"q1","verse":"","text":""},{"style":"v","verse":"10","text":"Lekkuma xanaa di diwoob dóom, toroxloo;"},{"style":"q1","verse":"","text":"te lu ma naan, tuur ca rongooñ,"},{"style":"q1","verse":"","text":""},{"style":"v","verse":"11","text":"te sa mer ak sa xadar a tax,"},{"style":"q1","verse":"","text":"nde yaa ma fab, xalab."},{"style":"q1","verse":"","text":""},{"style":"v","verse":"12","text":"Ker a ngi law, nara mëdd samay fan."},{"style":"q1","verse":"","text":"Maa ngi wowat nim ñax."},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"Waaye yaw Aji Sax ji, yaay des ba fàww,"},{"style":"q1","verse":"","text":"saw tur saxal maasoo maas."},{"style":"q1","verse":"","text":""},{"style":"v","verse":"14","text":"Yaw yaay taxaw, ñeewante \\w Siyoŋ|Siyoŋ:\\w*,"},{"style":"q1","verse":"","text":"ndax baaxe ko jot na,"},{"style":"q1","verse":"","text":"àpp ba kay mat na."},{"style":"q1","verse":"","text":""},{"style":"v","verse":"15","text":"Sa jaam ñeeka sopp doji dëkk bii ñu màbb,"},{"style":"q1","verse":"","text":"ñoo ñeewante tojiti gentam bii."},{"style":"q1","verse":"","text":""},{"style":"v","verse":"16","text":"Na xeet yi wormaal turu Aji Sax ji,"},{"style":"q1","verse":"","text":"buuri àddina sépp wormaal darajaam,"},{"style":"q1","verse":"","text":""},{"style":"v","verse":"17","text":"nde Aji Sax jeey tabaxaat Siyoŋ,"},{"style":"q1","verse":"","text":"nara feeñeg leeram."},{"style":"q1","verse":"","text":""},{"style":"v","verse":"18","text":"Mooy nangul aji tumurànke,"},{"style":"q1","verse":"","text":"xeebul ñaanam."},{"style":"q1","verse":"","text":""},{"style":"v","verse":"19","text":"Nañu bindal lii maasug ëllëg,"},{"style":"q1","verse":"","text":"ba xeet wu sosoogul màggal Ki Sax,"},{"style":"q1","verse":"","text":""},{"style":"v","verse":"20","text":"nde Aji Sax jeey jéere fu sellam fa ca kaw,"},{"style":"q1","verse":"","text":"di niire suuf fa asamaan,"},{"style":"q1","verse":"","text":""},{"style":"v","verse":"21","text":"ngir teewlu onki ñi ñu tëj,"},{"style":"q1","verse":"","text":"nara ubbi ñi dee di seen àtte,"},{"style":"q1","verse":"","text":""},{"style":"v","verse":"22","text":"ba ñu siiwal turu Aji Sax ji fi Siyoŋ,"},{"style":"q1","verse":"","text":"màggale ko fi Yerusalem,"},{"style":"q1","verse":"","text":""},{"style":"v","verse":"23","text":"kera ba xeet yiy bokk daje,"},{"style":"q1","verse":"","text":"ñook réew yi, ngir jaamu Aji Sax ji."},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"Sama digg doole la ma semmale,"},{"style":"q1","verse":"","text":"gàttal samaw fan."},{"style":"q1","verse":"","text":""},{"style":"v","verse":"25","text":"Ma ne: «Éy sama Yàlla, maasoo maas, say at du jeex."},{"style":"q1","verse":"","text":"Bu ma yóbboo sama diggi fan."},{"style":"q1","verse":"","text":""},{"style":"v","verse":"26","text":"Bu yàgg nga samp suuf,"},{"style":"q1","verse":"","text":"sàkke asamaan say loxo."},{"style":"q1","verse":"","text":""},{"style":"v","verse":"27","text":"Yooyu day réer,"},{"style":"q1","verse":"","text":"waaye yaw yaay sax,"},{"style":"q1","verse":"","text":"lépp ay ràpp ni mbubb,"},{"style":"q1","verse":"","text":"nga soppi leen niy yére, sànni;"},{"style":"q1","verse":"","text":""},{"style":"v","verse":"28","text":"te yaw ngay kenn ki,"},{"style":"q1","verse":"","text":"te say at amul kem."},{"style":"q1","verse":"","text":""},{"style":"v","verse":"29","text":"Sa doomi jaam ñeey dëkk;"},{"style":"q1","verse":"","text":"seen askan sax fi sa kanam.»"}]