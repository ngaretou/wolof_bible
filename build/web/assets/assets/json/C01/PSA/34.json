[{"style":"s1","verse":"","text":"Aji Sax ji du tanqamlu aji jub"},{"style":"d","verse":"","text":""},{"style":"v","verse":"1","text":"Ñeel Daawuda. Mooy ba muy wayadi-wayadilu ca kanam Buur Abimeleg, ba Abimeleg dàq ko, mu dem\\f + \\fr 34.1 \\ft Seetal ci \\bk 1.Samiyel\\bk* 21.11-16. Akis buurub Gaat mooy Abimeleg ba tey.\\f*."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Naa màggal Aji Sax ji saa su ne,"},{"style":"q1","verse":"","text":"di ko sant fu ma tollu."},{"style":"q1","verse":"","text":""},{"style":"v","verse":"3","text":"Aji Sax ji laay sagoo,"},{"style":"q1","verse":"","text":"néew-ji-doole dégg, bég."},{"style":"q1","verse":"","text":""},{"style":"v","verse":"4","text":"Kañleen Aji Sax ji, ànd ceek man,"},{"style":"q1","verse":"","text":"nu bokk wormaal turam."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Maa topp Aji Sax ji, mu nangul ma,"},{"style":"q1","verse":"","text":"tàggale maak lépp lu ma ragal."},{"style":"q1","verse":"","text":""},{"style":"v","verse":"6","text":"Ku yaakaar Aji Sax ji bég, leer nàññ,"},{"style":"q1","verse":"","text":"gàcce du ko sëlëm."},{"style":"q1","verse":"","text":""},{"style":"v","verse":"7","text":"Néew-ji-doole woote, Aji Sax ji wuyu,"},{"style":"q1","verse":"","text":"musal ko fu mu jàqe."},{"style":"q1","verse":"","text":""},{"style":"v","verse":"8","text":"Ku ragal Aji Sax ji, malaakaam yiir la,"},{"style":"q1","verse":"","text":"di la wallu."},{"style":"q1","verse":"","text":""},{"style":"v","verse":"9","text":"Mosleen, xam ne Aji Sax jee baax,"},{"style":"q1","verse":"","text":"ndokkalee yaw mi ko làqoo."},{"style":"q1","verse":"","text":""},{"style":"v","verse":"10","text":"Ragalleen Aji Sax ji, yeen nitam ñu \\w sell|sell:\\w* ñi;"},{"style":"q1","verse":"","text":"ku ko ragal doo ñàkk dara."},{"style":"q1","verse":"","text":""},{"style":"v","verse":"11","text":"Gaynde man naa ndóol, xiif,"},{"style":"q1","verse":"","text":"nit kiy jaamu Aji Sax ji ñàkkul lenn lu baax."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Dikkal doom, déglu ma,"},{"style":"q1","verse":"","text":"ma jàngal la ni ñuy ragale Aji Sax ji."},{"style":"q1","verse":"","text":""},{"style":"v","verse":"13","text":"Ana ku dund neex,"},{"style":"q1","verse":"","text":"mu bëgga fekke bés bu rafet, ba gis ngëneel?"},{"style":"q1","verse":"","text":""},{"style":"v","verse":"14","text":"Na làmmiñam daw lu aay,"},{"style":"q1","verse":"","text":"dawi fen."},{"style":"q1","verse":"","text":""},{"style":"v","verse":"15","text":"Na dëddu lu bon tey def lu baax,"},{"style":"q1","verse":"","text":"sàkku jàmm, saxoo ko."},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Ay gët la Aji Sax ji ne jàkk aji jub ñi,"},{"style":"q1","verse":"","text":"te ay noppam la dékk seeni woote wall."},{"style":"q1","verse":"","text":""},{"style":"v","verse":"17","text":"Aji Sax jeey won gannaaw ñiy def lu bon,"},{"style":"q1","verse":"","text":"ngir dagge leen kaw suuf, far seeni tur."},{"style":"q1","verse":"","text":""},{"style":"v","verse":"18","text":"Ñi jub yuuxu, Aji Sax ji dégg,"},{"style":"q1","verse":"","text":"fu ñu jàqe, mu musal leen."},{"style":"q1","verse":"","text":""},{"style":"v","verse":"19","text":"Seen yaakaar tas, Aji Sax ji jege leen,"},{"style":"q1","verse":"","text":"seen xol jeex, Aji Sax ji wallu leen."},{"style":"q1","verse":"","text":""},{"style":"v","verse":"20","text":"Musiba bare naa dal ku jub,"},{"style":"q1","verse":"","text":"Aji Sax ji musal ko ci lépp,"},{"style":"q1","verse":"","text":""},{"style":"v","verse":"21","text":"di ko sàmm,"},{"style":"q1","verse":"","text":"ba benn yaxam du damm."},{"style":"q1","verse":"","text":""},{"style":"v","verse":"22","text":"Musiba nag day rey ku bon,"},{"style":"q1","verse":"","text":"te ku bañ aji jub, yoon dab na la."},{"style":"q1","verse":"","text":""},{"style":"v","verse":"23","text":"Aji Sax jeey musal ab jaamam,"},{"style":"q1","verse":"","text":"képp ku ko làqoo, yoon du la dab."}]