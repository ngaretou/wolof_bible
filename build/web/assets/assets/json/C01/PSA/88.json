[{"style":"s1","verse":"","text":"Ma jàq, jooy"},{"style":"d","verse":"","text":""},{"style":"v","verse":"1","text":"Di woyu cant, ñeel askanu Kore wu góor, jëm ci njiital woykat yi, dëppook galan bu ñuy wax Maxalat Leyanot, dib taalifu yeete bu ñeel Eman mi bokk ci giirug Esra."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Éy Aji Sax ji, Yàlla ji may musal,"},{"style":"q1","verse":"","text":"bëccëg ma yuuxu,"},{"style":"q1","verse":"","text":"guddi ma yuuxu fi sa kanam."},{"style":"q1","verse":"","text":""},{"style":"v","verse":"3","text":"Yal na sama ñaan àgg fa yaw;"},{"style":"q1","verse":"","text":"teewlul, ma woote wall."},{"style":"q1","verse":"","text":""},{"style":"v","verse":"4","text":"Damaa suur këll ay musiba,"},{"style":"q1","verse":"","text":"ba soreetuma njaniiw,"},{"style":"q1","verse":"","text":""},{"style":"v","verse":"5","text":"ñu sóoraale maak ñi wàcci biir bàmmeel."},{"style":"q1","verse":"","text":"Ma mel ni jàmbaar ju kenn amatul yaakaar,"},{"style":"q1","verse":"","text":""},{"style":"v","verse":"6","text":"bokk ci néew yi dara waratul,"},{"style":"q1","verse":"","text":"mbaa ku ñu bóom, mu tëdd cim pax,"},{"style":"q1","verse":"","text":"faaleetoo ko, xanaa dagg ko, wacc."},{"style":"q1","verse":"","text":""},{"style":"v","verse":"7","text":"Tàbbal nga ma kàmb gu xóot,"},{"style":"q1","verse":"","text":"biir xóotey lëndëm."},{"style":"q1","verse":"","text":""},{"style":"v","verse":"8","text":"Yen nga ma sa xadar,"},{"style":"q1","verse":"","text":"tance ma sa gannax yépp. \\qs \\+w Selaw|selaw:\\+w*.\\qs*"},{"style":"q1","verse":"","text":""},{"style":"v","verse":"9","text":"Dàqal nga may xame,"},{"style":"q1","verse":"","text":"tax nga ñu seexlu ma;"},{"style":"q1","verse":"","text":"ma tëju, génnatuma."},{"style":"q1","verse":"","text":""},{"style":"v","verse":"10","text":"Samay gët a ngi giim ndax naqar."},{"style":"q1","verse":"","text":"Éy Aji Sax ji, maa ngi lay woo bés bu ne,"},{"style":"q1","verse":"","text":"dékk lay loxo."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Ku dee, lu muy doyeeti say kéemaan?"},{"style":"q1","verse":"","text":"Ndax néew dina jóg di la màggal? \\qs Selaw.\\qs*"},{"style":"q1","verse":"","text":""},{"style":"v","verse":"12","text":"Dees na siiwal sa ngor biir bàmmeel,"},{"style":"q1","verse":"","text":"mbaa sa kóllëre ci paxum sànkute?"},{"style":"q1","verse":"","text":""},{"style":"v","verse":"13","text":"Ana kuy yég say kéemaan ci googu lëndëm?"},{"style":"q1","verse":"","text":"Ku lay seedeel njub réew ma fàtte faloo?"},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Aji Sax ji, man, yaw laay woo wall,"},{"style":"q1","verse":"","text":"xëy, kare la gii ñaan, ne la:"},{"style":"q1","verse":"","text":""},{"style":"v","verse":"15","text":"Éy Aji Sax ji, loo may gàntale,"},{"style":"q1","verse":"","text":"di ma fuuylu?"},{"style":"q1","verse":"","text":""},{"style":"v","verse":"16","text":"Mitit bay laatikaaf, sama ngone ba tey;"},{"style":"q1","verse":"","text":"sa mbugal yu raglu, ba bopp ubu ràpp!"},{"style":"q1","verse":"","text":""},{"style":"v","verse":"17","text":"Sa mer mëdd ma,"},{"style":"q1","verse":"","text":"sa mbugal yu raglu sànk ma,"},{"style":"q1","verse":"","text":""},{"style":"v","verse":"18","text":"mëdd ma nim ndox bés bu ne,"},{"style":"q1","verse":"","text":"gëndoo fi sama kaw."},{"style":"q1","verse":"","text":""},{"style":"v","verse":"19","text":"Dàqal nga ma soppeek xarit,"},{"style":"q1","verse":"","text":"ma far xejjoo lëndëm."}]