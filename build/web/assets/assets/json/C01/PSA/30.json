[{"style":"s1","verse":"","text":"Mucc, bég"},{"style":"d","verse":"","text":""},{"style":"v","verse":"1","text":"Dib taalifu cant, ñeel Daawuda ca daloob kër Yàlla ga."},{"style":"b","verse":"","text":""},{"style":"q1","verse":"","text":""},{"style":"v","verse":"2","text":"Aji Sax ji, dama lay kañ."},{"style":"q1","verse":"","text":"Yaa ma yékkati,"},{"style":"q1","verse":"","text":"ba noon reetaanu ma."},{"style":"q1","verse":"","text":""},{"style":"v","verse":"3","text":"Aji Sax ji sama Yàlla, maa la woo wall,"},{"style":"q1","verse":"","text":"nga faj ma."},{"style":"q1","verse":"","text":""},{"style":"v","verse":"4","text":"Aji Sax ji, yaa ma jukkee njaniiw,"},{"style":"q1","verse":"","text":"may ma bakkan, ma tàggook ñiy tàbbi njaniiw."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"Yeen aji gëm ñi, woyleen Aji Sax ji,"},{"style":"q1","verse":"","text":"njukkale ko sellaayam."},{"style":"q1","verse":"","text":""},{"style":"v","verse":"6","text":"Meram di lu gàtt,"},{"style":"q1","verse":"","text":"aw yiwam sax dàkk."},{"style":"q1","verse":"","text":"Rongooñ gane, fanaan,"},{"style":"q1","verse":"","text":"ay ree xëysi."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Man damaa baaxle woon, ba ne:"},{"style":"q1","verse":"","text":"«Deesu ma rëññeel mukk.»"},{"style":"q1","verse":"","text":""},{"style":"v","verse":"8","text":"Aji Sax ji, booba yaa ma baaxe,"},{"style":"q1","verse":"","text":"dëj ma, ma ne kekk niw tund."},{"style":"q1","verse":"","text":"Nga fuuyu, ma jàq."},{"style":"q1","verse":"","text":""},{"style":"v","verse":"9","text":"Aji Sax ji, yaw laa woo wall;"},{"style":"q1","verse":"","text":"Boroom bi, yaw laa ñaanu yiw,"},{"style":"q1","verse":"","text":""},{"style":"v","verse":"10","text":"ne la: «Ma dee, tàbbi bàmmeel,"},{"style":"q1","verse":"","text":"ana lu mu lay jariñ?"},{"style":"q1","verse":"","text":"Nu la pëndu pax di sante,"},{"style":"q1","verse":"","text":"bay biral sa kóllëre?"},{"style":"q1","verse":"","text":""},{"style":"v","verse":"11","text":"Aji Sax ji, déglul, baaxe ma;"},{"style":"q1","verse":"","text":"éy Aji Sax ji, dimbali ma.»"},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Yaa ma soppil samay rongooñ ay ree,"},{"style":"q1","verse":"","text":"summi sama yérey tiis, solal ma bànneex."},{"style":"q1","verse":"","text":""},{"style":"v","verse":"13","text":"Naa la woye xol, baña selaw."},{"style":"q1","verse":"","text":"Aji Sax ji, sama Yàlla, ma sant la ba fàww!"}]