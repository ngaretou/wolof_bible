[{"style":"s1","verse":"","text":"Debora fent na woy"},{"style":"p","verse":"","text":""},{"style":"v","verse":"1","text":"Bésub keroog Debora moo woy lii, mook Barag doomu Abinowam:"},{"style":"q1","verse":"","text":""},{"style":"v","verse":"2","text":"«Céy bu garmiy Israayil jiitoo,"},{"style":"q1","verse":"","text":"bu gàngoor yeboo xol bu tàlli!"},{"style":"q1","verse":"","text":"Jaaraamaalleen Aji Sax ji!"},{"style":"q1","verse":"","text":""},{"style":"v","verse":"3","text":"Buur yee, dégluleen; garmi yee, teewluleen;"},{"style":"q1","verse":"","text":"man Aji Sax ji laay woyal, man,"},{"style":"q1","verse":"","text":"ma kañ Aji Sax ji Yàllay Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"4","text":"«Aji Sax ji, yaa fëlle Seyir,"},{"style":"q1","verse":"","text":"daagu, génne àllub Edom,"},{"style":"q1","verse":"","text":"suuf jaayu, asamaan yuriku,"},{"style":"q1","verse":"","text":"niir ya sotti,"},{"style":"q1","verse":"","text":""},{"style":"v","verse":"5","text":"tund yaa seey fa kanam Aji Sax ji,"},{"style":"q1","verse":"","text":"tundu Sinayi gii moo seey fa kanam Aji Sax ji Yàllay Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"«Janti ayub Samgar doomu Anat,"},{"style":"q1","verse":"","text":"ak janti Yawel la ngér ya wéete,"},{"style":"q1","verse":"","text":"ñay tukki mujj aw ciy teggi yu lunk."},{"style":"q1","verse":"","text":""},{"style":"v","verse":"7","text":"Dëkk-dëkkaani Israayil ñoo noon yàcc yàccaaral,"},{"style":"q1","verse":"","text":"ba man Debora, ma jóg,"},{"style":"q1","verse":"","text":"maa jóg ndeyal Israayil!"},{"style":"q1","verse":"","text":""},{"style":"v","verse":"8","text":"Ñoo xewal yàlla yu yees, xare nuyoo ca bunt ya,"},{"style":"q1","verse":"","text":"te du pakk\\f + \\fr 5.8 \\fk pakk \\ft mooy kiiraay bu ñuy jëfandikoo ci xare.\\f* dub xeej ci ñeent fukki junniy (40~000) góori Israayil!"},{"style":"q1","verse":"","text":""},{"style":"v","verse":"9","text":"Sama xol laa àndeek njiiti Israayil,"},{"style":"q1","verse":"","text":"waa askan woowoo yeboo xol bu tàlli."},{"style":"q1","verse":"","text":"Jaaraamaalleen Aji Sax ji!"},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"«Éey, yeen ñi war mbaam yu weex,"},{"style":"q1","verse":"","text":"toog ci seeni teg yu yànj,"},{"style":"q1","verse":"","text":"yeen ñi ci yoon wiy dem it, biralleen lii."},{"style":"q1","verse":"","text":""},{"style":"v","verse":"11","text":"Kàdduy woykat yaa ngoog ca naanukaay ya,"},{"style":"q1","verse":"","text":"ña ngay lim ndamal Aji Sax ji,"},{"style":"q1","verse":"","text":"ak ndamal xarekatam yu Israayil."},{"style":"b","verse":"","text":""},{"style":"q1","verse":"","text":"«Ñoñi Aji Sax jee dem buntu dëkk ba."},{"style":"q1","verse":"","text":""},{"style":"v","verse":"12","text":"“Deboraa, yewwulee, yewwul,"},{"style":"q1","verse":"","text":"yewwulee, yewwul te dëbbe."},{"style":"q1","verse":"","text":"Jógalee, Barag doomu Abinowam,"},{"style":"q1","verse":"","text":"ba jàpp say jaam, yóbbu.”"},{"style":"b","verse":"","text":""},{"style":"q1","verse":"","text":""},{"style":"v","verse":"13","text":"«Ndes wu néew a daan ponkal ya,"},{"style":"q1","verse":"","text":"ñoñi Aji Sax ji laa ne, ñoo ma daanal jàmbaar ya."},{"style":"q1","verse":"","text":""},{"style":"v","verse":"14","text":"Ñenni Efrayim la seenub reen fëlleji fa Amaleg,"},{"style":"q1","verse":"","text":"Beñamin topp ca ànd ak seeni gàngoor,"},{"style":"q1","verse":"","text":"ay njiit bawoo fa Makir,"},{"style":"q1","verse":"","text":"aw nit bàyyikoo Sabulon, wàccsi ak seen yetu njiit."},{"style":"q1","verse":"","text":""},{"style":"v","verse":"15","text":"Kàngami Isaakar ñoo làng ak Debora,"},{"style":"q1","verse":"","text":"niti Isaakar déggal Barag,"},{"style":"q1","verse":"","text":"sàqeendoo, topp ko ca xur wa,"},{"style":"q1","verse":"","text":"te làngi Ruben ya jàppoo seen diisoo yu réy ya."},{"style":"q1","verse":"","text":""},{"style":"v","verse":"16","text":"Moo yeen, lu ngeen di def ci wërmbal yi,"},{"style":"q1","verse":"","text":"di déglu coggal giy meem?"},{"style":"q1","verse":"","text":"Làngi Ruben yaa jàppoo seen diisoo yu réy ya."},{"style":"q1","verse":"","text":""},{"style":"v","verse":"17","text":"Galàdd des ca wàllaa dexu Yurdan,"},{"style":"q1","verse":"","text":"te Dan xandul fu wees gaalam ya,"},{"style":"q1","verse":"","text":"Aser it a nga des tefesu géej ga, génnuli waaxam."},{"style":"q1","verse":"","text":""},{"style":"v","verse":"18","text":"Waaye Sabulon ay gàngoor gu faalewul dee,"},{"style":"q1","verse":"","text":"Neftali moom di jaay bakkanam ca kawte ya."},{"style":"b","verse":"","text":""},{"style":"q1","verse":"","text":""},{"style":"v","verse":"19","text":"«Ay buur a xeexsi,"},{"style":"q1","verse":"","text":"ay buuri Kanaan a xareseek ñoom"},{"style":"q1","verse":"","text":"fa Taanag, feggook ndoxi Megido,"},{"style":"q1","verse":"","text":"te du xaalis bu ñu ca lële\\f + \\fr 5.19 \\fk lël, \\ft mooy bu ñu amee ndam, ñu jële ci noon yi alalu xare.\\f* moos!"},{"style":"q1","verse":"","text":""},{"style":"v","verse":"20","text":"Kaw asamaan la biddiiw ya tollu, di sot,"},{"style":"q1","verse":"","text":"ñoo buure ca seen ngér ya, xareseek Sisera;"},{"style":"q1","verse":"","text":""},{"style":"v","verse":"21","text":"walum Kison buub leen, falaŋ,"},{"style":"q1","verse":"","text":"walum Kison maa! walum cosaan maa!"},{"style":"q1","verse":"","text":"Naa dëgërlu boog te buure xol."},{"style":"q1","verse":"","text":""},{"style":"v","verse":"22","text":"Fasi naaru-góor yaa ngay rëpptal a rëpptal,"},{"style":"q1","verse":"","text":"seen we ya rëkkandoo."},{"style":"q1","verse":"","text":""},{"style":"v","verse":"23","text":"“Móoluleen Meros,” la \\w malaakam Aji Sax|malaakam Aji Sax j-:\\w* ji wax,"},{"style":"q1","verse":"","text":"“kon móoluleena móolu waa Meros."},{"style":"q1","verse":"","text":"Ñoo sotlewul Aji Sax ji;"},{"style":"q1","verse":"","text":"ñoo àndul ak ñeyi xare yi sotle Aji Sax ji.”"},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"«Yaw Yawel, yal nanga gëna barkeel ci jigéen ñi,"},{"style":"q1","verse":"","text":"yaw soxnas Eber, góoru Keñeen gi,"},{"style":"q1","verse":"","text":"barkeelal, ba raw ci jigéeni biir xayma."},{"style":"q1","verse":"","text":""},{"style":"v","verse":"25","text":"Ndox la Sisera ñaan, Yawel may ko meew,"},{"style":"q1","verse":"","text":"ndabal buur la duyum soow, taajal ko."},{"style":"q1","verse":"","text":""},{"style":"v","verse":"26","text":"Càmmoñam ba la yóotoo xeru xayma,"},{"style":"q1","verse":"","text":"ndijoor ba ŋëb wàkkub liggéeykat,"},{"style":"q1","verse":"","text":"wàkke ko Sisera, toj bopp ba,"},{"style":"q1","verse":"","text":"bënn ker nopp ba, rajaxe."},{"style":"q1","verse":"","text":""},{"style":"v","verse":"27","text":"Ca tànki Yawel la Sisera nërmeelu,"},{"style":"q1","verse":"","text":"ne fëlëñ, ne lasiim."},{"style":"q1","verse":"","text":"Cay tànkam la nërmeelu, ne fëlëñ,"},{"style":"q1","verse":"","text":"te fa mu nërmeelu, fa la ne fëlëñ, dee wett."},{"style":"b","verse":"","text":""},{"style":"q1","verse":"","text":""},{"style":"v","verse":"28","text":"«Yaayu Siseraa ngay séentoo palanteeram,"},{"style":"q1","verse":"","text":"yërndu ca caax ba, di jooy, naa:"},{"style":"q1","verse":"","text":"“Moo lu guddeel sama watiiru doom ji?"},{"style":"q1","verse":"","text":"Lu yeexal riirum watiiram yaak fas ya?”"},{"style":"q1","verse":"","text":""},{"style":"v","verse":"29","text":"Ndaxam ña sut am xel ca lingeeram ya tontu nañu,"},{"style":"q1","verse":"","text":"waaye teewu koo jàppoo waxam jii:"},{"style":"q1","verse":"","text":""},{"style":"v","verse":"30","text":"“Jombul ña ngay séddale cëxëtoo ma ñu am;"},{"style":"q1","verse":"","text":"jenn jongama ba ñaar, ci boppu góor gu ne,"},{"style":"q1","verse":"","text":"ak cëxëtoom ndimoy cuub, Sisera jagoo,"},{"style":"q1","verse":"","text":"ndimoy cuub yu yànj kay,"},{"style":"q1","verse":"","text":"ba ci ñaari ndimoy cuub yu yànj,"},{"style":"q1","verse":"","text":"ku ne wékkoo ca baatam, muy alalu sëxëtoom.”"},{"style":"b","verse":"","text":""},{"style":"q1","verse":"","text":""},{"style":"v","verse":"31","text":"«Nii, yal na ko mboolem nooni Aji Sax ji sànkoo,"},{"style":"q1","verse":"","text":"fu mboolemi soppeem ne ràññ ni jantub digg njolloor!»"},{"style":"b","verse":"","text":""},{"style":"p","verse":"","text":"Ba mu ko defee jàmm am ca réew ma, diiru ñeent fukki at."}]