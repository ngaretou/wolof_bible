[{"style":"ip","verse":"","text":"Yonent bi ñuy wax Ase ma nga woon Yerusalem jant ya Yawut yu bare yiwikoo ba ñibbisi, bàyyikoo ca ngàllo ga ñu nekkoon ca Babilon. Gannaaw gi lañu tàmbali di tabaxaat kër Yàlla ga, waaye nooni réew ma yékkati seeni pexe, ngir gàllankoor liggéey ba. Yawut yi dañoo mujj bàyyi liggéeyu tabax bi. Teg nañu ca ay at, Ase doora ànd ak Yonent Yàlla Sàkkaryaa, ma doon ab sarxalkat itam, ñu soññ Sorobabel boroom dëkk ba, ak Yesuwa, sarxalkat bu mag ba, ngir àggale liggéeyu kër Yàlla ga."},{"style":"ip","verse":"","text":"Ase ak Sàkkaryaa ñoo boole seen doole ba liggéeyu kër ga mujj àgg, ñu sédd ko Aji Sax ji, ci atum 516 lu jiitu Almasi bi."},{"style":"im","verse":"","text":"Ci tënk, Aji Sax ji yóbbante na ñeenti yéeneb waxyu:"},{"style":"ili","verse":"","text":"1.1-15 Tabaxaat kër Yàlla ga jot na."},{"style":"ili","verse":"","text":"2.1-9 Darajay kër Yàlla ga dina yokku."},{"style":"ili","verse":"","text":"2.10-19 Déggal Aji Sax ji, baaxle."},{"style":"ili","verse":"","text":"2.20-23 Yàlla tànn na Sorobabel mi bokk ci askanu Daawuda, ngir mu wéyal askanu Daawuda."},{"style":"ie","verse":"","text":""}]