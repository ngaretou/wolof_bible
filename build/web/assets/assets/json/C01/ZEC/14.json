[{"style":"s1","verse":"","text":"Xare bu mujj jib na"},{"style":"q1","verse":"","text":""},{"style":"v","verse":"1","text":"Bés a ngii di dikkal Aji Sax ji,"},{"style":"q1","verse":"","text":"ca lees di séddoo fi seen biir,"},{"style":"q1","verse":"","text":"alal ju ñu nangoo ci yeen."},{"style":"q1","verse":"","text":""},{"style":"v","verse":"2","text":"Xeet yépp laay dajale ci kaw Yerusalem, ngir xare."},{"style":"q1","verse":"","text":"Dëkk bi lees di nangu, sëxëtoo kër yi,"},{"style":"q1","verse":"","text":"tëdde jigéen ñi."},{"style":"q1","verse":"","text":"Genn-wàllu dëkk beey génn, gàddaay,"},{"style":"q1","verse":"","text":"waaye ndesu askan wi, deesu leen jële ci dëkk bi."},{"style":"q1","verse":"","text":""},{"style":"v","verse":"3","text":"Su boobaa la Aji Sax jiy génn,"},{"style":"q1","verse":"","text":"xeex ak yooyu xeet,"},{"style":"q1","verse":"","text":"ni mu baaxoo xeexe ci bésub xare."},{"style":"q1","verse":"","text":""},{"style":"v","verse":"4","text":"Bésub keroog, kaw tundu Oliw ya la tànkam yay sampe,"},{"style":"q1","verse":"","text":"fa janook Yerusalem, ca penku,"},{"style":"q1","verse":"","text":"tundu Oliw ya xar ca digg ba,"},{"style":"q1","verse":"","text":"penku ba sowu, def xur wu yaa,"},{"style":"q1","verse":"","text":"genn-wàllu tund wa randu, jëm bëj-gànnaar;"},{"style":"q1","verse":"","text":"genn-wàll ga jëm bëj-saalum."},{"style":"q1","verse":"","text":""},{"style":"v","verse":"5","text":"Xur wa ca diggante sama tund ya ngeen di jaare daw,"},{"style":"q1","verse":"","text":"ndax xur wa ba Accal lay àkki."},{"style":"q1","verse":"","text":"Na seeni maam dawe woon ngeen di dawe,"},{"style":"q1","verse":"","text":"ba suuf sa yëngoo ca janti Osiyas buurub Yuda."},{"style":"q1","verse":"","text":"Sama Yàlla Aji Sax ji mooy dikk,"},{"style":"q1","verse":"","text":"ànd ak mboolem ñu \\w sell|sell:\\w* ñi."},{"style":"q1","verse":"","text":""},{"style":"v","verse":"6","text":"Bésub keroog, dug leer,"},{"style":"q1","verse":"","text":"dub sedd, te du benn tawub yuur."},{"style":"q1","verse":"","text":""},{"style":"v","verse":"7","text":"Benn bésu boppam lay doon"},{"style":"q1","verse":"","text":"bu Aji Sax ji doŋŋ xam;"},{"style":"q1","verse":"","text":"du doon bëccëg, du doon guddi,"},{"style":"q1","verse":"","text":"te bu ngoonee mu leer."},{"style":"q1","verse":"","text":""},{"style":"v","verse":"8","text":"Bésub keroog Yerusalem la ndox di wale,"},{"style":"q1","verse":"","text":"genn-wàll gi jëm géeju penku,"},{"style":"q1","verse":"","text":"genn-wàll gi, géeju sowu,"},{"style":"q1","verse":"","text":"te noor ak nawet lay doon."},{"style":"q1","verse":"","text":""},{"style":"v","verse":"9","text":"Aji Sax ji mooy doon buuru àddina sépp,"},{"style":"q1","verse":"","text":"bésub keroog Aji Sax ji di kenn, turam di wenn."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Réew mi mépp ag joor lay soppaliku,"},{"style":"q1","verse":"","text":"dale ko Geba ba Rimon ca bëj-saalumu Yerusalem,"},{"style":"q1","verse":"","text":"Yerusalem tooge bérebam, tiim la ko wër,"},{"style":"q1","verse":"","text":"dëkk bi dale ca buntu Beñamin, ba fa bunt ba woon,"},{"style":"q1","verse":"","text":"jàll ba ca buntu Jàddukaay ba,"},{"style":"q1","verse":"","text":"daleeti ca tatay Ananel ba ca nalukaayi reseñi buur\\f + \\fr 14.10 \\ft Mboolem Yerusalem, ak ci wetam yépp la aaya bi wax ne mooy tiim diiwaan bi ko wër.\\f*."},{"style":"q1","verse":"","text":""},{"style":"v","verse":"11","text":"Dees na ko dëkke te deesatu ko faagaagal,"},{"style":"q1","verse":"","text":"kaaraange la Yerusalem di dëkke."},{"style":"b","verse":"","text":""},{"style":"q1","verse":"","text":""},{"style":"v","verse":"12","text":"Yii duma la Aji Sax jiy duma"},{"style":"q1","verse":"","text":"mboolem xeet yi xareek Yerusalem:"},{"style":"q1","verse":"","text":"seen suux mooy yàqu te ñu ne jonn taxaw,"},{"style":"q1","verse":"","text":"seeni gët yàqu ca seen biir paxi gët,"},{"style":"q1","verse":"","text":"seenu làmmiñ nëb ca seen biir gémmiñ."},{"style":"q1","verse":"","text":""},{"style":"v","verse":"13","text":"Bésub keroog tiitaange ju réy mooy tukkee ci Aji Sax ji"},{"style":"q1","verse":"","text":"wàcc ci seen biir;"},{"style":"q1","verse":"","text":"ku nekk jàpp sa loxol moroom,"},{"style":"q1","verse":"","text":"ñu songoo."},{"style":"q1","verse":"","text":""},{"style":"v","verse":"14","text":"Yuda it day fekksi Yerusalem ci xeex bi,"},{"style":"q1","verse":"","text":"te dees na dajale alali xeet yi leen wër yépp;"},{"style":"q1","verse":"","text":"wurus, xaalis ak yére, bare, ne gàññ."},{"style":"q1","verse":"","text":""},{"style":"v","verse":"15","text":"Yooyu duma it mooy dal fas"},{"style":"q1","verse":"","text":"ak berkelleek giléem ak mbaam-sëf"},{"style":"q1","verse":"","text":"ak lépp luy jur ci biir dal yooyu,"},{"style":"q1","verse":"","text":"noonu lees di dumaa mala yépp."},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Su boobaa mboolem ndesu wépp xeet wu songoon Yerusalem,"},{"style":"q1","verse":"","text":"Yerusalem lay yéegi at mu ne,"},{"style":"q1","verse":"","text":"ngir sujjóotali Buur Aji Sax ji Boroom gàngoor yi,"},{"style":"q1","verse":"","text":"tey màggalsi \\w màggalu Mbaar|Màggal yi:\\w* yi."},{"style":"q1","verse":"","text":""},{"style":"v","verse":"17","text":"Te gépp làngu kaw suuf gu yéegsiwul ba Yerusalem,"},{"style":"q1","verse":"","text":"ngir sujjóotalsi Buur Aji Sax ji Boroom gàngoor yi,"},{"style":"q1","verse":"","text":"googu làng du tawlu."},{"style":"q1","verse":"","text":""},{"style":"v","verse":"18","text":"Làngu Misra it, su ñu yéegul ba dikk, duñu tawlu;"},{"style":"q1","verse":"","text":"dinañu jot ci duma yi Aji Sax jiy duma"},{"style":"q1","verse":"","text":"xeet yi yéegul ba màggalsi màggalu Mbaar yi."},{"style":"q1","verse":"","text":""},{"style":"v","verse":"19","text":"Loolooy doon dumay Misra ngir seen bàkkaar,"},{"style":"q1","verse":"","text":"di dumay wépp xeet ngir seen bàkkaar"},{"style":"q1","verse":"","text":"ndax ñàkka yéeg ba màggalsi màggalu Mbaar yi."},{"style":"q1","verse":"","text":""},{"style":"v","verse":"20","text":"Bésub keroog jóolóoliy fas yi sax dees na ci bind:"},{"style":"q1","verse":"","text":"«Sell na ñeel Aji Sax ji.»"},{"style":"q1","verse":"","text":"Te ni ndabi tuurukaay yi fi kanam \\w sarxalukaay|sarxalukaay b-:\\w* bi selle,"},{"style":"q1","verse":"","text":"cin yi gëna néew daraja ci biir kër Aji Sax ji sax, noonu lañu selle."},{"style":"q1","verse":"","text":""},{"style":"v","verse":"21","text":"Su boobaa luy cin ci Yerusalem ak Yuda,"},{"style":"q1","verse":"","text":"Aji Sax ji Boroom gàngoor yi lees koy sellalal,"},{"style":"q1","verse":"","text":"ba mboolem ñi dikk di sarxalsi,"},{"style":"q1","verse":"","text":"ci lañuy jël, togge."},{"style":"q1","verse":"","text":"Te bésub keroog ab jula dootul am ci biir kër Aji Sax ji Boroom gàngoor yi."}]