[{"style":"s1","verse":"","text":"Jooy garmiy Israayil war na"},{"style":"p","verse":"","text":""},{"style":"v","verse":"1","text":"Aji Sax ji ne ma: «Yaw nag jooyal garmiy Israayil."},{"style":"v","verse":"2","text":"Neel:"},{"style":"q1","verse":"","text":"“Céy sa ndey, ndaw gaynde, fi biir gaynde yi!"},{"style":"q1","verse":"","text":"Moo goor fi biir gaynde yu ndaw yi,"},{"style":"q1","verse":"","text":"di fa yar ay doomam."},{"style":"q1","verse":"","text":""},{"style":"v","verse":"3","text":"Moo tàggat kenn ciy goneem\\f + \\fr 19.3 \\ft Wax ji ci Buur Yowaxas la jëm. Seetal ci \\bk 2.Buur ya\\bk* 23.31-34.\\f*,"},{"style":"q1","verse":"","text":"ba muy waxambaane gaynde,"},{"style":"q1","verse":"","text":"mana pàdd pàddam,"},{"style":"q1","verse":"","text":"di yàpp doom aadama."},{"style":"q1","verse":"","text":""},{"style":"v","verse":"4","text":"Ba ko xeet ya déggee, dañu koo fexeel,"},{"style":"q1","verse":"","text":"mu sërëx ca seenum yeer,"},{"style":"q1","verse":"","text":"ñu lonk, yóbbu réewum Misra."},{"style":"b","verse":"","text":""},{"style":"q1","verse":"","text":""},{"style":"v","verse":"5","text":"«“Ndey gaynde xaar a xaar,"},{"style":"q1","verse":"","text":"ba gis ne yaakaar jee na,"},{"style":"q1","verse":"","text":"mu jël keneen ciy goneem\\f + \\fr 19.5 \\ft Wax ji ci Buur Cedesyas la jëm. Seetal ci \\bk 2.Buur ya\\bk* 24.18-20; 25.1-7.\\f*,"},{"style":"q1","verse":"","text":"def ko waxambaane gaynde."},{"style":"q1","verse":"","text":""},{"style":"v","verse":"6","text":"Mu ànd ak moroomi gayndeem,"},{"style":"q1","verse":"","text":"màgg, mat,"},{"style":"q1","verse":"","text":"ba mana pàdd am pàddam,"},{"style":"q1","verse":"","text":"di yàpp doom aadama."},{"style":"q1","verse":"","text":""},{"style":"v","verse":"7","text":"Mu tëdde seeni jëtun,"},{"style":"q1","verse":"","text":"gental seen dëkk yu mag,"},{"style":"q1","verse":"","text":"réew maak la ca biiram tiit ca coowal ŋaram."},{"style":"q1","verse":"","text":""},{"style":"v","verse":"8","text":"Teewul xeeti diiwaan ya ko séq ànd,"},{"style":"q1","verse":"","text":"dal fa kawam,"},{"style":"q1","verse":"","text":"laaw ko seenum caax,"},{"style":"q1","verse":"","text":"sërxal ca seenum yeer."},{"style":"q1","verse":"","text":""},{"style":"v","verse":"9","text":"Ñu lonk, dugal cib kaaf,"},{"style":"q1","verse":"","text":"yóbbul ko buuru Babilon,"},{"style":"q1","verse":"","text":"tëj ko ca biir ab tata,"},{"style":"q1","verse":"","text":"ba kenn déggatuli ŋaram fa kaw tundi Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"«“Sa ndey a la niru, mel ni reseñ"},{"style":"q1","verse":"","text":"gu ñu jëmbat fi wetu ndox,"},{"style":"q1","verse":"","text":"meññ, sëq lipp, ndax ndox mu ne xéew."},{"style":"q1","verse":"","text":""},{"style":"v","verse":"11","text":"Mu am car yu dëgër yu man yeti nguur,"},{"style":"q1","verse":"","text":"daldi màgg ba àkki niir ya,"},{"style":"q1","verse":"","text":"ràññiku ci taxawaay ak sëqaay."},{"style":"q1","verse":"","text":""},{"style":"v","verse":"12","text":"Waaye am sànj a ko buddi, sànni fi suuf,"},{"style":"q1","verse":"","text":"ngelawal penku wowal doom ya,"},{"style":"q1","verse":"","text":"bànqaasam yu dëgër ya fàq, lax,"},{"style":"q1","verse":"","text":"sawara xoyom ko."},{"style":"q1","verse":"","text":""},{"style":"v","verse":"13","text":"Tey mu ngi jëmbate fi màndiŋ mi,"},{"style":"q1","verse":"","text":"ci réew mu wow, maral."},{"style":"q1","verse":"","text":""},{"style":"v","verse":"14","text":"Sawaraa tàkke fa bànqaasam,"},{"style":"q1","verse":"","text":"xoyom njebbit ak meññeef."},{"style":"q1","verse":"","text":"Du car bu dëgër bu ca des"},{"style":"q1","verse":"","text":"bu mana doon yetu nguur.”"},{"style":"q1","verse":"","text":"Woyu dëj a ngii wu ñuy jooyeb dëj.»"}]