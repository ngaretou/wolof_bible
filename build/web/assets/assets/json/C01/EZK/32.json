[{"style":"s2","verse":"","text":"Jàmbaaru àddina, baadooloy njaniiw"},{"style":"p","verse":"","text":""},{"style":"v","verse":"1","text":"Ca fukkeelu at maak ñaar, benn fan ca fukkeelu weer waak ñaar, kàddug Aji Sax ji dikkal na ma ne ma:"},{"style":"v","verse":"2","text":"«Yaw nit ki, yékkatil kàddug jooy, ñeel Firawna buuru Misra. Nga ne ko:"},{"style":"q1","verse":"","text":"“Dangaa meloon ni waxambaanew gaynde ci biir xeet yi,"},{"style":"q1","verse":"","text":"mel ni ninki-nanka ci biir géej,"},{"style":"q1","verse":"","text":"di fettaxe say wal,"},{"style":"q1","verse":"","text":"di wéqu, di nëxal ndox mi,"},{"style":"q1","verse":"","text":"di tilimal dex gi."},{"style":"q1","verse":"","text":""},{"style":"v","verse":"3","text":"Boroom bi Aji Sax ji dafa wax ne:"},{"style":"q1","verse":"","text":"Maa lay laaw sama caax fi biir ndajem xeet yu bare,"},{"style":"q1","verse":"","text":"ñu ñoddee la mbaal ma, génne."},{"style":"q1","verse":"","text":""},{"style":"v","verse":"4","text":"Maa lay wacc fi suuf, sànni la ci àll bi,"},{"style":"q1","verse":"","text":"dëël njanaaw yépp fi yaw,"},{"style":"q1","verse":"","text":"ba reggal rabi àll yépp ci saw yaram."},{"style":"q1","verse":"","text":""},{"style":"v","verse":"5","text":"Maay lale tund yi sa suux,"},{"style":"q1","verse":"","text":"ba feesale xur yi sa jalu néew yi."},{"style":"q1","verse":"","text":""},{"style":"v","verse":"6","text":"Maay nàndale suuf sa deret,"},{"style":"q1","verse":"","text":"mu wale ca tund ya,"},{"style":"q1","verse":"","text":"ba feesal yooni ndox yi."},{"style":"q1","verse":"","text":""},{"style":"v","verse":"7","text":"Bu sa leer feyee, maay muur asamaan,"},{"style":"q1","verse":"","text":"lëndëmal ay biddiiwam,"},{"style":"q1","verse":"","text":"sànge jant bi aw niir,"},{"style":"q1","verse":"","text":"weer wi noppee leeral."},{"style":"q1","verse":"","text":""},{"style":"v","verse":"8","text":"Mboolem leeri asamaan laay giimal fi sa kaw,"},{"style":"q1","verse":"","text":"ba teg lëndëm fi sam réew."},{"style":"q1","verse":"","text":"Kàddug Boroom bi Aji Sax jee."},{"style":"b","verse":"","text":""},{"style":"q1","verse":"","text":""},{"style":"v","verse":"9","text":"«“Maay jàqloo xeet yu bare,"},{"style":"q1","verse":"","text":"bu ma leen àggee sa musiba"},{"style":"q1","verse":"","text":"ci biir réew yoo xamuloon."},{"style":"q1","verse":"","text":""},{"style":"v","verse":"10","text":"Saw demin laay tiitale xeet yu bare,"},{"style":"q1","verse":"","text":"ba seen yarami buur yi di daw a daw."},{"style":"q1","verse":"","text":"Keroog sa bésub jéll ba, bu may xàcc sama saamar fi seen kanam,"},{"style":"q1","verse":"","text":"duñu noppee lox, ku nekk ay xalaat bakkanam."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"«“Boroom bi Aji Sax ji déy dafa wax ne:"},{"style":"q1","verse":"","text":"Saamaru buuru Babilon a lay dikkal."},{"style":"q1","verse":"","text":""},{"style":"v","verse":"12","text":"Saamari jàmbaar laay tërale sa mbooloo,"},{"style":"q1","verse":"","text":"ñoom ñépp bokk ci xeet yi gëna néeg,"},{"style":"q1","verse":"","text":"te ñooy sàggi sagub Misra;"},{"style":"q1","verse":"","text":"gàngooram gépp sànku."},{"style":"q1","verse":"","text":""},{"style":"v","verse":"13","text":"Maay faagaagal sa mboolem jur"},{"style":"q1","verse":"","text":"gi feggook ndox mi ne xéew,"},{"style":"q1","verse":"","text":"ba tànku nit dootu ko nëxal,"},{"style":"q1","verse":"","text":"wewu jur dootu ko nëxal."},{"style":"q1","verse":"","text":""},{"style":"v","verse":"14","text":"Su boobaa ma dalal seeni ndox,"},{"style":"q1","verse":"","text":"dawal ndànk seeni wal nig diw."},{"style":"q1","verse":"","text":"Kàddug Boroom bi Aji Sax jee."},{"style":"q1","verse":"","text":""},{"style":"v","verse":"15","text":"Bu ma defee réewum Misra ab gent,"},{"style":"q1","verse":"","text":"ba réew mi feesoon, ne faraas,"},{"style":"q1","verse":"","text":"bu ma dumaa mboolem ku ci dëkkoon,"},{"style":"q1","verse":"","text":"su boobaa ñu xam ne maay Aji Sax ji.”"},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"«Kàddug jooy a ngoog gu ñuy jooyi,"},{"style":"q1","verse":"","text":"janqi xeet yeey jooye yooyu jooy Misraak gàngooram gépp."},{"style":"q1","verse":"","text":"Kàddug Boroom bi Aji Sax jee.»"},{"style":"s2","verse":"","text":"Misra wéetul ca toroxteem"},{"style":"p","verse":"","text":""},{"style":"v","verse":"17","text":"Ca fukkeelu at maak ñaar, fukki fan ak juróom ca weer woowa, kàddug Aji Sax ji dikkal na ma ne ma:"},{"style":"v","verse":"18","text":"«Yaw nit ki, yuuxul mbooloom Misra, gungee ko seen jéll, ñook janqi xeet yu mag yi, ñu ànd tàbbiji xóotey suuf, fekk fa ña tàbbi woon pax."},{"style":"v","verse":"19","text":"Ne leen:"},{"style":"q1","verse":"","text":"“Yaw Misra, ana koo ëppub taar?"},{"style":"q1","verse":"","text":"Tàbbil, ñu boole laak paaxe yi tëral.”"},{"style":"q1","verse":"","text":""},{"style":"v","verse":"20","text":"Fi biir ñi saamar faat la waa Misra di tëdd."},{"style":"q1","verse":"","text":"Saamar ba génn na,"},{"style":"q1","verse":"","text":"ñu diri Misra, booleek gàngooram yépp yóbbu."},{"style":"q1","verse":"","text":""},{"style":"v","verse":"21","text":"Biir njaniiw la jàmbaari xare yay tollu,"},{"style":"q1","verse":"","text":"di waxtaane Misraaki farandoom, naan:"},{"style":"q1","verse":"","text":"“Wàccsi nañu, ne lareet,"},{"style":"q1","verse":"","text":"Yéefar yi ñu faate leen saamar!”"},{"style":"b","verse":"","text":""},{"style":"q1","verse":"","text":""},{"style":"v","verse":"22","text":"«Buurub Asiree nga faak gàngooram gépp,"},{"style":"q1","verse":"","text":"bàmmeeli xarekatam ña wër ko."},{"style":"q1","verse":"","text":"Ñoom ñépp lañu jam, ñu faate leen saamar."},{"style":"q1","verse":"","text":""},{"style":"v","verse":"23","text":"Seeni bàmmeel a nga féete fa xóotey xóote ya,"},{"style":"q1","verse":"","text":"ñu yéew bàmmeelu buurub Asiri."},{"style":"q1","verse":"","text":"Ñoom ñépp lañu jam, ñu faate leen saamar,"},{"style":"q1","verse":"","text":"ñoom ñi daan tiital waa réewum aji dund ña."},{"style":"b","verse":"","text":""},{"style":"q1","verse":"","text":""},{"style":"v","verse":"24","text":"«Buurub Elam a nga faak gàngooram gépp,"},{"style":"q1","verse":"","text":"seeni bàmmeel yéew bosam."},{"style":"q1","verse":"","text":"Ñoom ñépp lañu jam, ñu faate leen saamar."},{"style":"q1","verse":"","text":"Paaxe lañu wàccaale xóotey suuf,"},{"style":"q1","verse":"","text":"ñoom ñi daan tiital waa réewum aji dund ña."},{"style":"q1","verse":"","text":"Seen gàcce lañu gàlloo,"},{"style":"q1","verse":"","text":"ànd ak ñay jëm biir pax."},{"style":"q1","verse":"","text":""},{"style":"v","verse":"25","text":"Buurub Elam kay a nga tëdd ca biir ña ñu bóom,"},{"style":"q1","verse":"","text":"mook gàngooram gépp, seeni bàmmeel yéew ko."},{"style":"q1","verse":"","text":"Paaxe yooyu yépp ñu faate leen saamar,"},{"style":"q1","verse":"","text":"ñoom ñi daan tiital waa réewum aji dund ña."},{"style":"q1","verse":"","text":"Seen gàcce lañu gàlloo,"},{"style":"q1","verse":"","text":"ànd ak ñay jëm biir pax,"},{"style":"q1","verse":"","text":"ñu boole leen ak ña ñu bóom ab tëraay."},{"style":"b","verse":"","text":""},{"style":"q1","verse":"","text":""},{"style":"v","verse":"26","text":"«Buuri Meseg ak Tubal a nga faak seen gàngoor gépp,"},{"style":"q1","verse":"","text":"seen bàmmeeli xarekat yéew leen."},{"style":"q1","verse":"","text":"Paaxe yooyu yépp ñu faate leen saamar,"},{"style":"q1","verse":"","text":"nde ñoo daan tiital waa réewum aji dund ña."},{"style":"q1","verse":"","text":""},{"style":"v","verse":"27","text":"Robaaleesu leen ak jàmbaar ña ànd ak seen gànnaayi xare,"},{"style":"q1","verse":"","text":"wàcci biir njaniiw,"},{"style":"q1","verse":"","text":"ñu gegen leen seen saamar, terale leen,"},{"style":"q1","verse":"","text":"te seen ay war seeni yax,"},{"style":"q1","verse":"","text":"nde ñoo daan tiital waa réewum aji dund ña."},{"style":"q1","verse":"","text":""},{"style":"v","verse":"28","text":"Waaye yaw itam Misra, yaa ngii rajaxoo fi digg yéefar yi,"},{"style":"q1","verse":"","text":"bokk nga tëraay ak ñi ñu faate saamar."},{"style":"b","verse":"","text":""},{"style":"q1","verse":"","text":""},{"style":"v","verse":"29","text":"«Edom a nga fa, mooki buuram ak garmi yépp,"},{"style":"q1","verse":"","text":"seenug njàmbaar teewul ñu denc leen fa ñu denc ñi ñu faate saamar,"},{"style":"q1","verse":"","text":"ñu bokk ak paaxe yi ab tëraay,"},{"style":"q1","verse":"","text":"ànd ak ña jëm biir pax."},{"style":"b","verse":"","text":""},{"style":"q1","verse":"","text":""},{"style":"v","verse":"30","text":"«Kàngami bëj-gànnaar yépp a nga fa,"},{"style":"q1","verse":"","text":"ak mboolem waa Sidon,"},{"style":"q1","verse":"","text":"ña ànd ak ña ñu bóom, tëddi pax,"},{"style":"q1","verse":"","text":"te seenug njàmbaar doon tiitale démb,"},{"style":"q1","verse":"","text":"tey, ñu ànd ak ñi saamar bóom, tëddaale seenug kéefar."},{"style":"q1","verse":"","text":"Ñoo ràngoo seen toroxte,"},{"style":"q1","verse":"","text":"ànd ak ñay jëm biir pax."},{"style":"b","verse":"","text":""},{"style":"q1","verse":"","text":""},{"style":"v","verse":"31","text":"«Ñoom la Firawna di gis,"},{"style":"q1","verse":"","text":"muñe leen deminu gàngooram gépp,"},{"style":"q1","verse":"","text":"moom mi ñu faate saamar, mooki nitam ak mbooloom mépp."},{"style":"q1","verse":"","text":"Kàddug Boroom bi Aji Sax jee."},{"style":"b","verse":"","text":""},{"style":"q1","verse":"","text":""},{"style":"v","verse":"32","text":"«Maa defoon Firawna muy tiitale ci réewum aji dund ñi."},{"style":"q1","verse":"","text":"Waaye tey moo bokk tëraay ak yeneen paaxe yi ñu faate saamar, mook gàngooram gépp."},{"style":"q1","verse":"","text":"Kàddug Boroom bi Aji Sax jee.»"}]