[{"style":"s1","verse":"","text":"Samari ak Yerusalem bokkaale nañu"},{"style":"p","verse":"","text":""},{"style":"v","verse":"1","text":"Kàddug Aji Sax ji dikkal ma ne ma:"},{"style":"q1","verse":"","text":""},{"style":"v","verse":"2","text":"«Yaw nit ki, ñaari jigéen la woon,"},{"style":"q1","verse":"","text":"ñu bokk jenn ndey,"},{"style":"q1","verse":"","text":""},{"style":"v","verse":"3","text":"di gànctu ca Misra,"},{"style":"q1","verse":"","text":"te doon fa gànctu ca seenug ndaw."},{"style":"q1","verse":"","text":"Fa lañu doon làmbe seeni ween,"},{"style":"q1","verse":"","text":"di motoxal seen cusi janq."},{"style":"q1","verse":"","text":""},{"style":"v","verse":"4","text":"Ku mag kaa doon Owola,"},{"style":"q1","verse":"","text":"rakk ja di Owoliba."},{"style":"q1","verse":"","text":"Ñu di samay soxna,"},{"style":"q1","verse":"","text":"jural may doom, góor ak jigéen."},{"style":"q1","verse":"","text":"Owola mooy Samari,"},{"style":"q1","verse":"","text":"Owoliba di Yerusalem."},{"style":"q1","verse":"","text":""},{"style":"v","verse":"5","text":"Owola di sama soxna tey gànctu,"},{"style":"q1","verse":"","text":"di xédd ay faram, di waa Asiri xarekat ya."},{"style":"q1","verse":"","text":""},{"style":"v","verse":"6","text":"Ña nga sol seen mbubbi baxa,"},{"style":"q1","verse":"","text":"diy kàngam aki jawriñ,"},{"style":"q1","verse":"","text":"ñoom ñépp di xale yu góor yu sopplu,"},{"style":"q1","verse":"","text":"di ndaanaani gawar."},{"style":"q1","verse":"","text":""},{"style":"v","verse":"7","text":"Boppam la daan jox tànnéefi doomi Asiri yooyu yépp,"},{"style":"q1","verse":"","text":"di sobeel boppam ak mboolem tuuri ñooñu mu xédd."},{"style":"q1","verse":"","text":""},{"style":"v","verse":"8","text":"Gànctoom ga woon ca Misra, bawu ko."},{"style":"q1","verse":"","text":"Moom lañu daan tëdde cag ndawam,"},{"style":"q1","verse":"","text":"te ñoo daa motoxal cusi janqam,"},{"style":"q1","verse":"","text":"ba sotti ko seen yàqute."},{"style":"q1","verse":"","text":""},{"style":"v","verse":"9","text":"Moo tax ma teg ko ca loxoy faram ya,"},{"style":"q1","verse":"","text":"loxoy waa Asiri ya mu daan xédd."},{"style":"q1","verse":"","text":""},{"style":"v","verse":"10","text":"Ñoo ko ñori ba mu ne duŋŋ,"},{"style":"q1","verse":"","text":"doomam yu góor ak yu jigéen, ñu nangu,"},{"style":"q1","verse":"","text":"moom, ñu jam ko saamar, rey ko."},{"style":"q1","verse":"","text":"Nii lañu sottale ay mbugalam,"},{"style":"q1","verse":"","text":"ba mu yedd jigéen ñépp."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"«Owoliba rakk ja gis ca"},{"style":"q1","verse":"","text":"te gëna yàqu magam,"},{"style":"q1","verse":"","text":"di gànctu ba raw mag ja."},{"style":"q1","verse":"","text":""},{"style":"v","verse":"12","text":"Moom it waa Asiri ya la xédd,"},{"style":"q1","verse":"","text":"ñuy kàngam aki jawriñ,"},{"style":"q1","verse":"","text":"xarekat yu ràngu ba solu ba jekk, di ndaanaani gawar,"},{"style":"q1","verse":"","text":"ñoom ñépp di xale yu góor yu sopplu."},{"style":"q1","verse":"","text":""},{"style":"v","verse":"13","text":"Ma gis ni mu sobeele boppam,"},{"style":"q1","verse":"","text":"muy wenn yoon wu ñu bokk ñoom ñaar."},{"style":"q1","verse":"","text":""},{"style":"v","verse":"14","text":"Teewul rakk ja gëna gànctooti,"},{"style":"q1","verse":"","text":"gis nataali góor yu ñu yatt ciy tabax,"},{"style":"q1","verse":"","text":"di jëmmi waa Babilon yu ca ñaase, xonq curr."},{"style":"q1","verse":"","text":""},{"style":"v","verse":"15","text":"Ña nga takk ngañaay ca seen ndigg,"},{"style":"q1","verse":"","text":"tañlaayu bay langal,"},{"style":"q1","verse":"","text":"ñoom ñépp di nirooki kàngam,"},{"style":"q1","verse":"","text":"di saf doomi Babilon,"},{"style":"q1","verse":"","text":"réewum Kalde di seen cosaan."},{"style":"q1","verse":"","text":""},{"style":"v","verse":"16","text":"Rakk ja teg nataal ya bët rekk, xédd leen,"},{"style":"q1","verse":"","text":"yónnee leeni ndaw fa Kalde."},{"style":"q1","verse":"","text":""},{"style":"v","verse":"17","text":"Doomi Babilon ya dikk,"},{"style":"q1","verse":"","text":"fekksi ko ci kaw lalu baane,"},{"style":"q1","verse":"","text":"sobeel kook seen yàqute,"},{"style":"q1","verse":"","text":"mu sobeel boppam ak ñoom ba ñu sàppi ko."},{"style":"q1","verse":"","text":""},{"style":"v","verse":"18","text":"Moo siiwal gànctoom,"},{"style":"q1","verse":"","text":"wone yaramu neenam,"},{"style":"q1","verse":"","text":"ba sàppi ma ni ma magam sàppee."},{"style":"q1","verse":"","text":""},{"style":"v","verse":"19","text":"Mu gën di gànctooti,"},{"style":"q1","verse":"","text":"di ko baaxantale janti ndawam,"},{"style":"q1","verse":"","text":"ba muy gànctu ca réewum Misra."},{"style":"q1","verse":"","text":""},{"style":"v","verse":"20","text":"Muy xédd ay faram yu seeni ngóora di saf yu mbaam,"},{"style":"q1","verse":"","text":"te ñu aldee alde ba mel niy fas."},{"style":"b","verse":"","text":""},{"style":"q1","verse":"","text":""},{"style":"v","verse":"21","text":"«Yaw Owoliba de, yaa namm sa yàqute ga woon ba ngay ndaw,"},{"style":"q1","verse":"","text":"ba waa Misra di motoxal say cus,"},{"style":"q1","verse":"","text":"ngir bànneexoo sa weeni janq."},{"style":"q1","verse":"","text":""},{"style":"v","verse":"22","text":"Moo tax Boroom bi Aji Sax ji dafa wax ne:"},{"style":"q1","verse":"","text":"“Yaw Owoliba, maa ngii di xabtalsi say far ci sa kaw;"},{"style":"q1","verse":"","text":"ñi la sàppi, ñoom laay bàbbee fi la wër,"},{"style":"q1","verse":"","text":"xiirtal leen fi sa kaw:"},{"style":"q1","verse":"","text":""},{"style":"v","verse":"23","text":"waa Babilon, Kaldeen ñépp,"},{"style":"q1","verse":"","text":"muy waa Pekodd, di waa Sowa, di waa Kowa,"},{"style":"q1","verse":"","text":"ànd ak waa Asiri yépp,"},{"style":"q1","verse":"","text":"di xale yu góor yu sopplu,"},{"style":"q1","verse":"","text":"ñoom ñépp diy kàngam aki jawriñ,"},{"style":"q1","verse":"","text":"di kilifa yu ràññiku,"},{"style":"q1","verse":"","text":"ñoom ñépp war ay fas."},{"style":"q1","verse":"","text":""},{"style":"v","verse":"24","text":"Dañuy dal fi sa kaw aki gànnaay, watiir aki mbege ak kuréelu xeeti xeet,"},{"style":"q1","verse":"","text":"ŋàbb pakk bu mag ak bu ndaw, sol mbaxanam xare,"},{"style":"q1","verse":"","text":"dar kepp la."},{"style":"q1","verse":"","text":"Maa leen di jox sañ-sañu mbugal,"},{"style":"q1","verse":"","text":"ñu mbugal la, ni ñu baaxoo mbugale."},{"style":"q1","verse":"","text":""},{"style":"v","verse":"25","text":"Maa lay yen sama fiiraange,"},{"style":"q1","verse":"","text":"te yaw lañuy jëflanteel ak xadar,"},{"style":"q1","verse":"","text":"sa bakkan ak say nopp, ñu njoof,"},{"style":"q1","verse":"","text":"saw ndes saamar faat ko."},{"style":"q1","verse":"","text":"Say doom, góor ak jigéen, ñu nangu,"},{"style":"q1","verse":"","text":"sa kuutaay lakk ba xoyomu."},{"style":"q1","verse":"","text":""},{"style":"v","verse":"26","text":"Dañuy futti say yére, foqati say gànjar."},{"style":"q1","verse":"","text":""},{"style":"v","verse":"27","text":"Maay dakkal sa jëfi yàqute,"},{"style":"q1","verse":"","text":"ak sa gànctu ga dale ca réewum Misra,"},{"style":"q1","verse":"","text":"ba dootoo ko geesoo gëti nammeel,"},{"style":"q1","verse":"","text":"te dootoo fàttaliku Misra."},{"style":"q1","verse":"","text":""},{"style":"v","verse":"28","text":"Boroom bi Aji Sax ji kat dafa wax ne:"},{"style":"q1","verse":"","text":"Maa ngii di la teg ci loxol ñi nga bañ,"},{"style":"q1","verse":"","text":"loxol ñi la sàppi."},{"style":"q1","verse":"","text":""},{"style":"v","verse":"29","text":"Mbañeel lañuy jëfeek yaw,"},{"style":"q1","verse":"","text":"foqati ñaqoo ñaq,"},{"style":"q1","verse":"","text":"wacc la, nga ne duŋŋ duŋŋaaral."},{"style":"q1","verse":"","text":"Sa gànctu gu ñàkk kersa dina feeñ,"},{"style":"q1","verse":"","text":"ak dëgër bët gi ngay cagatoo."},{"style":"q1","verse":"","text":""},{"style":"v","verse":"30","text":"Ñoo lay def jii jëf"},{"style":"q1","verse":"","text":"ndax sa gànctu gi nga toppe yéefar yi,"},{"style":"q1","verse":"","text":"di sobeel sa bopp ak seen kasaray tuur."},{"style":"q1","verse":"","text":""},{"style":"v","verse":"31","text":"Yaa topp sa tànki mag,"},{"style":"q1","verse":"","text":"kon maa lay nàndale kaasu mbugalam."},{"style":"q1","verse":"","text":""},{"style":"v","verse":"32","text":"Boroom bi Aji Sax ji dafa wax ne:"},{"style":"q1","verse":"","text":"Sa kaasu mag ngay naane,"},{"style":"q1","verse":"","text":"xóot, yaatu,"},{"style":"q1","verse":"","text":"duy ba ne xéew,"},{"style":"q1","verse":"","text":"xellil la ay ñaawleeki kekku."},{"style":"q1","verse":"","text":""},{"style":"v","verse":"33","text":"Mànditeeku tiis ngay feesi,"},{"style":"q1","verse":"","text":"kaasu wéetaay ak wéetle di sa kaasu mag Samari."},{"style":"q1","verse":"","text":""},{"style":"v","verse":"34","text":"Yaa koy naan ba siitaatu ko,"},{"style":"q1","verse":"","text":"yéy tojit ya, xotate say ween."},{"style":"q1","verse":"","text":"Man de maa ko wax."},{"style":"q1","verse":"","text":"Kàddug Boroom bi Aji Sax jee."},{"style":"b","verse":"","text":""},{"style":"q1","verse":"","text":""},{"style":"v","verse":"35","text":"«“Moo tax Boroom bi Aji Sax ji dafa wax ne:"},{"style":"q1","verse":"","text":"Yaa ma fàtte,"},{"style":"q1","verse":"","text":"jalax ma ca sa gannaaw."},{"style":"q1","verse":"","text":"Kon nag gàddul sa ayu ñàkk gàcceek sa gànctu.”»"},{"style":"b","verse":"","text":""},{"style":"q1","verse":"","text":""},{"style":"v","verse":"36","text":"Aji Sax ji nag ne ma:"},{"style":"q1","verse":"","text":"«Yaw nit ki, xanaa doo tiiñal Owola ak Owoliba?"},{"style":"q1","verse":"","text":"Kon nag biral leen seeni jëf ju siblu:"},{"style":"q1","verse":"","text":""},{"style":"v","verse":"37","text":"Ñoo njaaloo, ñoo bóome,"},{"style":"q1","verse":"","text":"ñoo njaalook seen kasaray tuur."},{"style":"q1","verse":"","text":"Doyatu leen, doom yu góor yi ñu ma jural,"},{"style":"q1","verse":"","text":"ñu di leen lakk ngir ay tuur, leele leen."},{"style":"q1","verse":"","text":""},{"style":"v","verse":"38","text":"Lii itam, ñoo ma ko def:"},{"style":"q1","verse":"","text":"Bésub keroog lañu sobeel sama kër gu sell,"},{"style":"q1","verse":"","text":"ñàkke worma sama \\w bési Noflaay|bésub Noflaay b-:\\w*."},{"style":"q1","verse":"","text":""},{"style":"v","verse":"39","text":"Ñoo rendil seen kasaray tuur seeni doom,"},{"style":"q1","verse":"","text":"ba noppi dugg ci sama biir kër gu sell ci bés bi,"},{"style":"q1","verse":"","text":"ba teddadil kër gi."},{"style":"q1","verse":"","text":"Loolu déy, moom lañu def fi sama digg kër gii!"},{"style":"q1","verse":"","text":""},{"style":"v","verse":"40","text":"Te sax ñoo yeble, wutiy góor,"},{"style":"q1","verse":"","text":"yónnee ndaw lu leen jële fu sore,"},{"style":"q1","verse":"","text":"ñu daw dikk,"},{"style":"q1","verse":"","text":"fekk leen sangu, tusngalu, gànjaru,"},{"style":"q1","verse":"","text":""},{"style":"v","verse":"41","text":"toog ci lal bu yànj,"},{"style":"q1","verse":"","text":"taabal taaje fa kanam,"},{"style":"q1","verse":"","text":"sama \\w cuuraay|cuuraay l-:\\w* ak sama diw gu xeeñ tege ca."},{"style":"q1","verse":"","text":""},{"style":"v","verse":"42","text":"Muy coowal gàngoor gu amul xalaatu àddina;"},{"style":"q1","verse":"","text":"doom aadama ju nekk a nga ca,"},{"style":"q1","verse":"","text":"ba ci ay màndikat yu ñu jële ca màndiŋ ma,"},{"style":"q1","verse":"","text":"ñooña di leen takkal lami loxo,"},{"style":"q1","verse":"","text":"di leen solal mbaxanam lingeer."},{"style":"q1","verse":"","text":""},{"style":"v","verse":"43","text":"Booba laa wax ci ndaw sii njaaloo ba ràpp, ne:"},{"style":"q1","verse":"","text":"“Ndax ndaw sii lañuy gànctool ba tey?”"},{"style":"q1","verse":"","text":""},{"style":"v","verse":"44","text":"Mu daldi ànd ak moom ni ñuy àndeek caga rekk."},{"style":"q1","verse":"","text":"Nii lañu àndeek Owola ak Owoliba."},{"style":"q1","verse":"","text":"Ñii jigéen ñu ñàkk gàcce!"},{"style":"q1","verse":"","text":""},{"style":"v","verse":"45","text":"Waaye ay nit ñu jub a ngii,"},{"style":"q1","verse":"","text":"ñoo leen di àtteji àtteb njaalookat yu jigéen,"},{"style":"q1","verse":"","text":"àtteb bóomkat yu jigéen,"},{"style":"q1","verse":"","text":"nde ay njaalookat lañu, te ay bóomkat lañu."},{"style":"b","verse":"","text":""},{"style":"q1","verse":"","text":""},{"style":"v","verse":"46","text":"«Boroom bi Aji Sax ji déy dafa wax ne:"},{"style":"q1","verse":"","text":"Wool gàngoor ci seen kaw,"},{"style":"q1","verse":"","text":"bàyyee leen tiitaange aki sëxëtookat."},{"style":"q1","verse":"","text":""},{"style":"v","verse":"47","text":"Gàngoor gaa leen di dóor ay doj,"},{"style":"q1","verse":"","text":"jam leeni saamar, ñu dee,"},{"style":"q1","verse":"","text":"seeni doom, góor ak jigéen, ñu bóom;"},{"style":"q1","verse":"","text":"seeni kër, ñu taal,"},{"style":"q1","verse":"","text":""},{"style":"v","verse":"48","text":"ma dakkale noonu yàqute ci réew mi,"},{"style":"q1","verse":"","text":"jigéen ñépp jànge ca,"},{"style":"q1","verse":"","text":"baña jëfeeti yàqute gu mel ni seen gos."},{"style":"q1","verse":"","text":""},{"style":"v","verse":"49","text":"Dees na leen këpp seen yàqute,"},{"style":"q1","verse":"","text":"ngeen yenu seen bàkkaari kasaray tuur,"},{"style":"q1","verse":"","text":"ba xam ne man maay Boroom bi Aji Sax ji.»"}]