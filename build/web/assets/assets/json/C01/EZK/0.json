[{"style":"ip","verse":"","text":"Esekiyel mi ñu dippee téere bii, ab sarxalkat la woon ca Yuda ca jamonoy Yonent Yàlla Yeremi. Yuda bokkoon na ci fukki giiri bànni Israayil ak ñaar. Esekiyel bokkoon na ci waa Yuda yi ñu toxaloon, yóbbu leen ngàllo ca Babilon, ci atum 597 lu jiitu Almasi bi. Gannaaw gi, foofa ca Babilon la ko Yàlla woowe, ngir def ko ab yonentam. Ci biir loolu la Esekiyel jottalee kàdduy waxyu, di ci xamle ne mbugalum Yerusalem matagul. Ña mu bokkaloon nekk ngàllo, bugguñu woona dégg waxi mbugal muy dikk. Teewul Yerusalem tas ci atum 586 lu jiitu Almasi bi. Ca la Esekiyel indile bokk yi kàddu yu leen yaakaarloo."},{"style":"im","verse":"","text":"Ci tënk:"},{"style":"ili","verse":"","text":"1.1---3.27 Yàlla woo na Esekiyel."},{"style":"ili","verse":"","text":"4.1---24.27 Kàdduy waxyu dal na ci kaw Yerusalem."},{"style":"ili","verse":"","text":"25.1---32.32 Kàdduy waxyu dal na ci kaw yeneen xeeti àddina."},{"style":"ili","verse":"","text":"33.1---48.35 Lu jëm ci digeb ñibbi ak jàmm ju délsi."},{"style":"ie","verse":"","text":""}]