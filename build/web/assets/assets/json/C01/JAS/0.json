[{"style":"ip","verse":"","text":"Yanqóoba mi bind bataaxal bii, rakku Yeesu la woon (\\bk Macë\\bk* 13.55). Njiit la ci mbooloom ñi gëm ñi nekk Yerusalem (\\bk Jëf ya\\bk* 15.13; 21.18)."},{"style":"ip","verse":"","text":"Ci bataaxal bii, Yanqóoba leeral na ne ngëm gu dëggu giy musal doom aadama, mooy ngëm gi ñuy wone ci déggal Yàlla, ciy jëf. Ngëm a tax Yàlla di baaxe nit àtteb ku jub, noonu nit day texe ci kaw ngëmam, du texe ci kawi jëfam. Waaye ngëm gu dëggu day wonewu ciy jëf."},{"style":"ip","verse":"","text":"Yanqóoba joxe na xalaat bu jëm ci xel mu rafet, maanaam dundin wu ànd ak seen ngëm. Xel mu rafet moomu, Yàlla moo ko maye, ngir ñu mana jànkoonteek ay xeeti nattu, te ñu mana jëflante ni mu gëna baaxe ci seen biir."},{"style":"im","verse":"","text":"Ci tënk:"},{"style":"ili","verse":"","text":"1.1-18 Yàllaa maye xel mu rafet ngir gëmkat bi muñ nattu."},{"style":"ili","verse":"","text":"1.19-27 Jëfeleen kàddug Yàlla gi, buleen ko déglu rekk."},{"style":"ili","verse":"","text":"2.1-13 Buleen gënaatle."},{"style":"ili","verse":"","text":"2.14-26 Ngëm gu wóor day ànd ak jëf."},{"style":"ili","verse":"","text":"3.1-18 Moom sa làmmiñ cig màndu la bokk."},{"style":"ili","verse":"","text":"4.1---5.6 Nanguleen Yàlla, bañal Seytaane."},{"style":"ili","verse":"","text":"5.7-20 Muñleen, ñaanalanteleen, ba Boroom bi délsi."},{"style":"ie","verse":"","text":""}]