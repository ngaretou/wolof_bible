[{"style":"p","verse":"","text":""},{"style":"v","verse":"1","text":"Aji Sax ji dafa wax ne:"},{"style":"q1","verse":"","text":"«Maa ngii di yebal ngelawal yàqkat fi kaw Babilon,"},{"style":"q1","verse":"","text":"fi kaw waa Lew Kamay gii\\f + \\fr 51.1 \\fk Lew Kamay: \\ft li muy tekki ci làkku ebrë mooy «xolu noon yi», di turu kumpa wu bànni Israayil daan woowe waa Babilon.\\f*,"},{"style":"q1","verse":"","text":""},{"style":"v","verse":"2","text":"Maay yónnee Babilon ay beeskat"},{"style":"q1","verse":"","text":"yu ko bees, tonni réew ma, ba mu set."},{"style":"q1","verse":"","text":"Keroog bésu safaan ba déy,"},{"style":"q1","verse":"","text":"fu ne lañu koy songe."},{"style":"q1","verse":"","text":""},{"style":"v","verse":"3","text":"Buleen leen may fu ñu taxaweek seen kiiraay, di fitte;"},{"style":"q1","verse":"","text":"buleen ñéeblu seeni waxambaane,"},{"style":"q1","verse":"","text":"faagaagalleen seen gàngoor gépp."},{"style":"q1","verse":"","text":""},{"style":"v","verse":"4","text":"Ñii dee, ne wetar réewum Babilon;"},{"style":"q1","verse":"","text":"ñee gaañu, ne lasar ca mbedd ya."},{"style":"q1","verse":"","text":""},{"style":"v","verse":"5","text":"Israayil ak Yuda ñàkkuñu seen Yàlla,"},{"style":"q2","verse":"","text":"Aji Sax ji Boroom gàngoor yi,"},{"style":"q1","verse":"","text":"te réewum Babilon fees naaki moy"},{"style":"q1","verse":"","text":"yu ñu moy Yàlla Aji Sell ji séddoo Israayil."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"«Yeen gan ñi, génnleen Babilon,"},{"style":"q1","verse":"","text":"ku ne rawaleji sa bakkan."},{"style":"q1","verse":"","text":"Buleen ñaawtéefu jàmbur sànkaale;"},{"style":"q1","verse":"","text":"lii àppu mbugal la bu Aji Sax ji matal;"},{"style":"q1","verse":"","text":"seen añ la, bu mu leen añale."},{"style":"q1","verse":"","text":""},{"style":"v","verse":"7","text":"Aji Sax jee yor Babilon ci loxoom, muy kaasu wurus bu def xadaru xeet ya,"},{"style":"q1","verse":"","text":"di màndal mboolem àddina;"},{"style":"q1","verse":"","text":"xeet ya naan ca,"},{"style":"q1","verse":"","text":"ba tax ñuy say."},{"style":"q1","verse":"","text":""},{"style":"v","verse":"8","text":"Teewul Babilon jekki daanu, tasaaroo."},{"style":"q1","verse":"","text":"Jooyleen ko,"},{"style":"q1","verse":"","text":"dàmp ko, seral mititam,"},{"style":"q1","verse":"","text":"jombul mu wér.»"},{"style":"sp","verse":"","text":"Gan ñaay wax"},{"style":"q1","verse":"","text":""},{"style":"v","verse":"9","text":"Bu nu sañoon faj Babilon, mu wér,"},{"style":"q1","verse":"","text":"waaye wérul."},{"style":"q1","verse":"","text":"Nan ko ba te dem,"},{"style":"q1","verse":"","text":"ku ne ñibbim réewam."},{"style":"q1","verse":"","text":"Àtteb Babilon kat àgg na asamaan,"},{"style":"q1","verse":"","text":"àkki na fa kaw niir ya."},{"style":"sp","verse":"","text":"Bànni Israayil ay wax"},{"style":"q1","verse":"","text":""},{"style":"v","verse":"10","text":"Aji Sax ji jox na nu dëgg."},{"style":"q1","verse":"","text":"Nanu yeggeji waa \\w Siyoŋ|Siyoŋ:\\w*"},{"style":"q1","verse":"","text":"jaloorey Aji Sax ji, sunu Yàlla."},{"style":"sp","verse":"","text":"Yàllaay wax"},{"style":"q1","verse":"","text":""},{"style":"v","verse":"11","text":"«Nàmmleen fitt yi, feesale mbar yi!"},{"style":"q1","verse":"","text":"Aji Sax ji xabtal na buuri Medd fi kaw Babilon,"},{"style":"q1","verse":"","text":"nar koo tas."},{"style":"q1","verse":"","text":"Lii mbugalu Aji Sax jee,"},{"style":"q1","verse":"","text":"mbugal mi këram waral."},{"style":"q1","verse":"","text":""},{"style":"v","verse":"12","text":"Yékkatilleen tatay Babilon raayab xare,"},{"style":"q1","verse":"","text":"yokkleen wattukat yi,"},{"style":"q1","verse":"","text":"taxawal leen fa ñuy wattoo,"},{"style":"q1","verse":"","text":"te waajal tërukat yi."},{"style":"q1","verse":"","text":"Aji Sax ji def na li mu waxoon"},{"style":"q1","verse":"","text":"ne dina ko def waa Babilon."},{"style":"q1","verse":"","text":""},{"style":"v","verse":"13","text":"Yeen ñi dëkke weti ndox yu ne xéew,"},{"style":"q1","verse":"","text":"seen alal ne xéew,"},{"style":"q1","verse":"","text":"seen muj taxaw na,"},{"style":"q1","verse":"","text":"seen buumu bakkan dog na."},{"style":"q1","verse":"","text":""},{"style":"v","verse":"14","text":"Aji Sax ji Boroom gàngoor yi giñ na ci boppam:"},{"style":"q1","verse":"","text":"Maa leen di same ay nit niy njéeréer,"},{"style":"q1","verse":"","text":"ñu xaacu, song leen.»"},{"style":"s1","verse":"","text":"Cant, ñeel ki bind lépp"},{"style":"q1","verse":"","text":""},{"style":"v","verse":"15","text":"Suuf, Aji Sax jee ko sàkke kàttanam;"},{"style":"q1","verse":"","text":"dun bi, mu sampem xelam;"},{"style":"q1","verse":"","text":"asamaan, mu lale xam-xamam."},{"style":"q1","verse":"","text":""},{"style":"v","verse":"16","text":"Bu àddoo, ndoxum asamaan riir;"},{"style":"q1","verse":"","text":"mu yéegey niir fa cati àddina,"},{"style":"q1","verse":"","text":"riddee ngelaw fa dencam ya,"},{"style":"q1","verse":"","text":"daldi melax, taw."},{"style":"q1","verse":"","text":""},{"style":"v","verse":"17","text":"Nitoo nit dim sanax, sore xam-xam,"},{"style":"q1","verse":"","text":"te képp kuy tëgg sa jëmmu tuur, yaa añe gàcce."},{"style":"q1","verse":"","text":"Sa jëmmi weñ ji nga xelli, di neenug neen,"},{"style":"q1","verse":"","text":"noowug bakkan, tus!"},{"style":"q1","verse":"","text":""},{"style":"v","verse":"18","text":"Cóolóolu neen, liggéeyu caaxaan;"},{"style":"q1","verse":"","text":"bu bésam taxawee, mu sànku."},{"style":"q1","verse":"","text":""},{"style":"v","verse":"19","text":"Ki séddoo \\w Yanqóoba|Yanqóoba:\\w* déy wuute naak yii caaxaan."},{"style":"q1","verse":"","text":"Kee bind lépp,"},{"style":"q1","verse":"","text":"bind giir gi mu séddoo."},{"style":"q1","verse":"","text":"Kookooy Aji Sax ji Boroom gàngoori xare yi!"},{"style":"sp","verse":"","text":"Yàllaay wax"},{"style":"q1","verse":"","text":""},{"style":"v","verse":"20","text":"«Yaw Babilon, yaa doon sama wàkku,"},{"style":"q1","verse":"","text":"sama marto biy sama ngànnaay,"},{"style":"q1","verse":"","text":"ma di la dóore xeet yi,"},{"style":"q1","verse":"","text":"rajaxee la réew yi,"},{"style":"q1","verse":"","text":""},{"style":"v","verse":"21","text":"dóore la fas ak gawaram,"},{"style":"q1","verse":"","text":"dóore la watiir ak dawalkatam,"},{"style":"q1","verse":"","text":""},{"style":"v","verse":"22","text":"dóore la góor ak jigéen,"},{"style":"q1","verse":"","text":"dóore la mag ak ndaw,"},{"style":"q1","verse":"","text":"dóore la waxambaaneekub janq,"},{"style":"q1","verse":"","text":""},{"style":"v","verse":"23","text":"dóore la sàmm ak géttam,"},{"style":"q1","verse":"","text":"dóore la beykat ak nag ya mu lëkkale,"},{"style":"q1","verse":"","text":"dóore la kàngam ak jawriñ."},{"style":"q1","verse":"","text":""},{"style":"v","verse":"24","text":"Waaye mboolem lu Babilon ak waa réew mépp def ci \\w Siyoŋ|Siyoŋ:\\w*,"},{"style":"q1","verse":"","text":"maa leen koy fey, ngeen di gis, yeen Yudeen ñi.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"25","text":"«Maa ngii déy, fi sa kaw, yaw Babilon, ponkalum yàqkat bi,»"},{"style":"q2","verse":"","text":"kàddug Aji Sax jee,"},{"style":"q1","verse":"","text":"«yaw miy yàq àddina sépp."},{"style":"q1","verse":"","text":"Maay tàllal sama loxo fi sa kaw,"},{"style":"q1","verse":"","text":"taxañe la fa kaw doj ya,"},{"style":"q1","verse":"","text":"def la ponkalum jalu dóomu-taal."},{"style":"q1","verse":"","text":""},{"style":"v","verse":"26","text":"Deesul seppee fi yaw doju koñu tabax bi,"},{"style":"q1","verse":"","text":"mbaa doju tabax wu bokk ci fondmaa,"},{"style":"q1","verse":"","text":"nde gent ngay doon ba fàww.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"27","text":"«Yékkatileenub raaya fi réew mi"},{"style":"q1","verse":"","text":"te wal ay bufta, yégal xeet yi xare."},{"style":"q1","verse":"","text":"Dajaleleen xeet yi fi kaw Babilon,"},{"style":"q1","verse":"","text":"te xabtal fi kawam réew yii:"},{"style":"q1","verse":"","text":"Araraat ak Minni ak Askenas."},{"style":"q1","verse":"","text":"Tabballeen ko njiitu xare mu ko song,"},{"style":"q1","verse":"","text":"indil koy fas yu saf ndiiraani njéeréer."},{"style":"q1","verse":"","text":""},{"style":"v","verse":"28","text":"Dajaleleen xeet yi fi kaw Babilon,"},{"style":"q1","verse":"","text":"wooleen buuri Medd ak kàngam ya"},{"style":"q2","verse":"","text":"ak jawriñ ñaak mboolem réew mu ñu moom."},{"style":"q1","verse":"","text":""},{"style":"v","verse":"29","text":"Suuf a fuddu, wañaaru,"},{"style":"q1","verse":"","text":"mébéti Aji Sax jeey sottalal Babilon,"},{"style":"q1","verse":"","text":"ngir réew ma dib gent bu kenn nekkul."},{"style":"q1","verse":"","text":""},{"style":"v","verse":"30","text":"Jàmbaari Babilon xareetuñu,"},{"style":"q1","verse":"","text":"ña nga des ca seeni tata,"},{"style":"q1","verse":"","text":"doole ŋiis, ñu mel niy jigéen."},{"style":"q1","verse":"","text":"Bunti dëkk bi dàjjiku, kër ya jàpp."},{"style":"q1","verse":"","text":""},{"style":"v","verse":"31","text":"Xélukat dab xélukat;"},{"style":"q1","verse":"","text":"ndaw jottali ndaw xibaar"},{"style":"q1","verse":"","text":"bu ñu yeggeji buuru Babilon, ne ko"},{"style":"q1","verse":"","text":"nangu nañu dëkkam ba wetoo wet,"},{"style":"q1","verse":"","text":""},{"style":"v","verse":"32","text":"nangu jàllukaayi dex ya,"},{"style":"q1","verse":"","text":"taal barax ya,"},{"style":"q1","verse":"","text":"xarekat ya raj-rajloo."},{"style":"q1","verse":"","text":""},{"style":"v","verse":"33","text":"Aji Sax ji Yàllay Israayil, Boroom gàngoori xare yi déy dafa wax ne:"},{"style":"q1","verse":"","text":"Ñu ngi dëggaate Babilon mu taaru mi,"},{"style":"q1","verse":"","text":"ni ñuy dëggaatee dàgga ju ñuy bàccesi."},{"style":"q1","verse":"","text":"Balaa yàgg ngóobu Babilon taxaw.»"},{"style":"sp","verse":"","text":"Yerusalem ay wax"},{"style":"q1","verse":"","text":""},{"style":"v","verse":"34","text":"Buuru Babilon warax na ma."},{"style":"q1","verse":"","text":"Da maa muucu,"},{"style":"q1","verse":"","text":"ñiit ma, ba ma set ni ndab."},{"style":"q1","verse":"","text":"Da maa modd ni ninki-nanka,"},{"style":"q1","verse":"","text":"sole kollam li gën ci man,"},{"style":"q1","verse":"","text":"yàbbi la ca des."},{"style":"q1","verse":"","text":""},{"style":"v","verse":"35","text":"Waa \\w Siyoŋ|Siyoŋ:\\w* ne: «Yal na sama yàpp ak sama coono topp Babilon.»"},{"style":"q1","verse":"","text":"Yerusalem ne: «Yal na sama deret topp waa Babilon!»"},{"style":"p","verse":"","text":""},{"style":"v","verse":"36","text":"Aji Sax ji nag dafa wax ne:"},{"style":"q1","verse":"","text":"«Maa ngii di leen layool seen layoo,"},{"style":"q1","verse":"","text":"ba feyul leen."},{"style":"q1","verse":"","text":"Maay ŋeeral géejam,"},{"style":"q1","verse":"","text":"ŋiisal am walam,"},{"style":"q1","verse":"","text":""},{"style":"v","verse":"37","text":"Babilon def jali doj,"},{"style":"q1","verse":"","text":"di paxum till,"},{"style":"q1","verse":"","text":"di gent bu ñuy muslu,"},{"style":"q1","verse":"","text":"kenn du ko dëkke."},{"style":"q1","verse":"","text":""},{"style":"v","verse":"38","text":"Ñu ngi ŋarandoo niy gaynde,"},{"style":"q1","verse":"","text":"di xiiroo ni gaynde yu ndaw."},{"style":"q1","verse":"","text":""},{"style":"v","verse":"39","text":"Ñu tàng bay bëgga dee,"},{"style":"q1","verse":"","text":"ma may leen ñu naan a naan,"},{"style":"q1","verse":"","text":"màndal leen, ñu mana xawaare,"},{"style":"q1","verse":"","text":"tëdd nelaw nelaw yuy wéy abadan,"},{"style":"q1","verse":"","text":"duñu yewwooti.»"},{"style":"q2","verse":"","text":"Kàddug Aji Sax jee."},{"style":"q1","verse":"","text":""},{"style":"v","verse":"40","text":"Aji Sax ji nee: «Maa leen di wommat"},{"style":"q1","verse":"","text":"niy xar ba ca rendikaay ba,"},{"style":"q1","verse":"","text":"ñu mel niy kuuy aki sikket."},{"style":"s1","verse":"","text":"Ngalla Babilon"},{"style":"q1","verse":"","text":""},{"style":"v","verse":"41","text":"«Ãa! Ana nees mana nangoo Sesag\\f + \\fr 51.41 \\fk Sesag \\ft turu kumpa la, di Babilon ba tey.\\f*?"},{"style":"q1","verse":"","text":"Nees mana tege loxo ki àddina sépp di kañ?"},{"style":"q1","verse":"","text":"Ana nu Babilon mana gente fi digg xeet yi?"},{"style":"q1","verse":"","text":""},{"style":"v","verse":"42","text":"Géej ay mëdd Babilon,"},{"style":"q1","verse":"","text":"mu sàngoo gannaxam yu jallaañoo,"},{"style":"q1","verse":"","text":""},{"style":"v","verse":"43","text":"ay dëkkam gental,"},{"style":"q1","verse":"","text":"réew mi ne sereŋ, di ndànd-foyfoy,"},{"style":"q1","verse":"","text":"kenn du ko dëkke,"},{"style":"q1","verse":"","text":"doom aadama du fa jaare."},{"style":"q1","verse":"","text":""},{"style":"v","verse":"44","text":"Maay dikke mbugal Bel,"},{"style":"q1","verse":"","text":"tuur mi ci Babilon,"},{"style":"q1","verse":"","text":"yàbbiloo kob lancam."},{"style":"q1","verse":"","text":"Xeet yi noppee defum wal, wuti ko,"},{"style":"q1","verse":"","text":"tatay Babilon it màbb."},{"style":"q1","verse":"","text":""},{"style":"v","verse":"45","text":"Yeen sama ñoñ, génnleen fi seen biir,"},{"style":"q1","verse":"","text":"na ku ne rawale sa bakkan,"},{"style":"q1","verse":"","text":"ba mucc tàngooru sànjum Aji Sax ji."},{"style":"q1","verse":"","text":""},{"style":"v","verse":"46","text":"Bu seen fit rëcc,"},{"style":"q1","verse":"","text":"ngeen di tiit xibaar yi ñuy yéene ci réew mi:"},{"style":"q1","verse":"","text":"ren yéene jib,"},{"style":"q1","verse":"","text":"déwén yéene jibati,"},{"style":"q1","verse":"","text":"fitna law ci réew mi,"},{"style":"q1","verse":"","text":"njiit ne njiit dann."},{"style":"q1","verse":"","text":""},{"style":"v","verse":"47","text":"Kon ay bés a ngii di ñëw,"},{"style":"q1","verse":"","text":"yu may dikke mbugal tuuri Babilon,"},{"style":"q1","verse":"","text":"réew mépp torox,"},{"style":"q1","verse":"","text":"ña ñu bóom ñépp wetaroo fa biir."},{"style":"q1","verse":"","text":""},{"style":"v","verse":"48","text":"Su boobaa asamaan ak suuf"},{"style":"q2","verse":"","text":"ak mboolem li ci biiram"},{"style":"q1","verse":"","text":"sarxolleendoo, di bége li dal Babilon."},{"style":"q1","verse":"","text":"Bëj-gànnaar kay la yàqkat yay bawoo.»"},{"style":"q2","verse":"","text":"Kàddug Aji Sax jee."},{"style":"sp","verse":"","text":"Yeremeey wax"},{"style":"q1","verse":"","text":""},{"style":"v","verse":"49","text":"Waa Babilon it dinañu daanu"},{"style":"q1","verse":"","text":"ngir waa Israayil ñi ñu bóom,"},{"style":"q1","verse":"","text":"ba ñu yem ak mboolem waa àddina yi ñu bóom,"},{"style":"q1","verse":"","text":"te ñu daanu ndax Babilon."},{"style":"q1","verse":"","text":""},{"style":"v","verse":"50","text":"Ée yeen ñi rëcc saamar,"},{"style":"q1","verse":"","text":"buleen taxaw, demleen,"},{"style":"q1","verse":"","text":"di fàttalikoo Aji Sax ji fu sore,"},{"style":"q1","verse":"","text":"tey bàyyi xel Yerusalem."},{"style":"sp","verse":"","text":"Bànni Israayil ay wax"},{"style":"q1","verse":"","text":""},{"style":"v","verse":"51","text":"Nooka rus ci saaga yi nu dégg,"},{"style":"q1","verse":"","text":"ak gàcce gi nu sëlmoo"},{"style":"q1","verse":"","text":"ndax doxandéem yi dugg"},{"style":"q1","verse":"","text":"ci biir béreb yu sell yi ci kër Aji Sax ji."},{"style":"sp","verse":"","text":"Yàllaay wax"},{"style":"q1","verse":"","text":""},{"style":"v","verse":"52","text":"«Moo tax, bés a ngii di ñëw,»"},{"style":"q2","verse":"","text":"kàddug Aji Sax jee,"},{"style":"q1","verse":"","text":"«maay dikke mbugal seen jëmmi tuur yi, ñoom,"},{"style":"q1","verse":"","text":"ñi ñu jam di binnee fi réew mi mépp."},{"style":"q1","verse":"","text":""},{"style":"v","verse":"53","text":"Su Babilon yéegoon asamaan,"},{"style":"q1","verse":"","text":"dàbbali fa tata ju ne kekk sax,"},{"style":"q1","verse":"","text":"du tee ay yàqkat bawoo fi man, dal ci kawam.»"},{"style":"q2","verse":"","text":"Kàddug Aji Sax jee."},{"style":"sp","verse":"","text":"Yeremeey wax"},{"style":"q1","verse":"","text":""},{"style":"v","verse":"54","text":"Yuuxi njàqare fa Babilon,"},{"style":"q1","verse":"","text":"réewum Kaldeen ñooñaa toj ba tojatoo."},{"style":"q1","verse":"","text":""},{"style":"v","verse":"55","text":"Aji Sax jee niy yàqatee Babilon,"},{"style":"q1","verse":"","text":"tukkal fa riir mu réy."},{"style":"q1","verse":"","text":"Gàngoori noon yaa ngay buur ni gannaxi géej,"},{"style":"q1","verse":"","text":"seen riirum kàddu jolli."},{"style":"q1","verse":"","text":""},{"style":"v","verse":"56","text":"Yàqkat déy dikkal na Babilon,"},{"style":"q1","verse":"","text":"jàpp ay jàmbaaram,"},{"style":"q1","verse":"","text":"dammatey fittam."},{"style":"q1","verse":"","text":"Aji Sax ji déy mooy Yàlla jiy yoole,"},{"style":"q1","verse":"","text":"di fey pey gu mat sëkk."},{"style":"q1","verse":"","text":""},{"style":"v","verse":"57","text":"Mu ne: «Maay màndal seeni kilifaak seeni kaaŋ"},{"style":"q1","verse":"","text":"ak seeni kàngam ak seeni jawriñ ak seeni jàmbaar,"},{"style":"q1","verse":"","text":"ñu tëdd nelaw nelaw yuy wéy abadan,"},{"style":"q1","verse":"","text":"duñu yewwooti.»"},{"style":"q1","verse":"","text":"Kàddug Buur a, Aji Sax ji Boroom gàngoor yi."},{"style":"q1","verse":"","text":""},{"style":"v","verse":"58","text":"Aji Sax ji Boroom gàngoor yi dafa wax ne:"},{"style":"q1","verse":"","text":"«Tatay Babilon yu mag yi"},{"style":"q1","verse":"","text":"dees koy màbb a màbb;"},{"style":"q1","verse":"","text":"bunt yu kawe ya lakk ba jeex."},{"style":"q1","verse":"","text":"Xeet yee ñaq ci neen,"},{"style":"q1","verse":"","text":"waaso yee sawara sonnal leen.»"},{"style":"s1","verse":"","text":"Yeremi santaane na misaal"},{"style":"p","verse":"","text":""},{"style":"v","verse":"59","text":"Ndigal yii ñooy ndigal yi Yonent Yàlla Yeremi jox Seraya doomu Nerya doomu Maxseya, ba mu àndee ak Buur Cedesyas ca Babilon ca ñeenteelu atu nguuram. Seraya moo doon bëkk-néegam."},{"style":"v","verse":"60","text":"Fekk na Yeremi bind cib téere bu ñu taxañ mboolem safaan yiy dikkal Babilon, di mboolem mbir yooyu jëm ci Babilon."},{"style":"v","verse":"61","text":"Yeremi sant Seraya, ne ko: «Boo àggee Babilon, fexeel ba biral kàddu yii yépp."},{"style":"v","verse":"62","text":"Te nga wax ne: “Aji Sax ji, yaw déy, yaa xamle ne dëkk bii dina tas, dara du ci dëkkati, du doom aadama, du rab. Ab gent lay doon ba fàww.”"},{"style":"v","verse":"63","text":"Boo jàngee téere bu ñu taxañ bii ba noppi, nanga ci takk aw xeer, sànni ko ci biir dexu Efraat."},{"style":"v","verse":"64","text":"Su ko defee nga ne: “Nii la Babilon di diige te du jógati ndax safaan bi may wàcce fi seen kaw, ba ñu sonn.”» Fii la kàdduy Yeremi yem."}]