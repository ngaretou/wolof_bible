[{"style":"sp","verse":"","text":"Ñeel Yuda"},{"style":"q1","verse":"","text":""},{"style":"v","verse":"1","text":"Ndaw a ngii dawe kaw tund ya,"},{"style":"q1","verse":"","text":"di indi kàddu, xibaaru jàmm."},{"style":"q1","verse":"","text":"Yaw Yuda, bégeel sa bési màggal,"},{"style":"q1","verse":"","text":"te wàccook say xas."},{"style":"q1","verse":"","text":"Nit ku bon ki dootul jaare fi yaw;"},{"style":"q1","verse":"","text":"léppam lees di dagg, sànni."},{"style":"sp","verse":"","text":"Ñeel Niniw"},{"style":"q1","verse":"","text":""},{"style":"v","verse":"2","text":"Ki lay falaxe buur na, wutsi la!"},{"style":"q1","verse":"","text":"Sàmmal sab tata, wattu saw yoon,"},{"style":"q1","verse":"","text":"takkal sa ndigg, te dëgërlu bu baax."},{"style":"sp","verse":"","text":"Ñeel Yuda"},{"style":"q1","verse":"","text":""},{"style":"v","verse":"3","text":"Aji Sax ji moo yeesal darajay \\w Yanqóoba|Yanqóoba:\\w*,"},{"style":"q1","verse":"","text":"darajay Israayil moomu."},{"style":"q1","verse":"","text":"Ay taskat a ko tasoon, "},{"style":"q1","verse":"","text":"yàqate ay caram."},{"style":"s1","verse":"","text":"Dëkkub noon daanu na"},{"style":"q1","verse":"","text":""},{"style":"v","verse":"4","text":"Pakki jàmbaaram ña lañu suub xonq,"},{"style":"q1","verse":"","text":"ñeyi xare ya sol lu xonq curr,"},{"style":"q1","verse":"","text":"watiiri xare yay melax ni luy tàkk,"},{"style":"q1","verse":"","text":"ca bés ba ñu waajal xare,"},{"style":"q1","verse":"","text":"xeej ya jóg."},{"style":"q1","verse":"","text":""},{"style":"v","verse":"5","text":"Ca mbedd ya la watiiri xare yay riire,"},{"style":"q1","verse":"","text":"riddi jaare pénc ya,"},{"style":"q1","verse":"","text":"mel niy jum,"},{"style":"q1","verse":"","text":"di ray-rayi niy melax."},{"style":"b","verse":"","text":""},{"style":"q1","verse":"","text":""},{"style":"v","verse":"6","text":"Ca la njiit la di woolu kàngami xareem,"},{"style":"q1","verse":"","text":"ñuy gaawtu bay tërëf\\f + \\fr 2.6 \\ft Seetal ci 3.3.\\f*."},{"style":"q1","verse":"","text":"Tata ja lañuy gaaw wutali,"},{"style":"q1","verse":"","text":"ba yékkati ay kiiraay."},{"style":"q1","verse":"","text":""},{"style":"v","verse":"7","text":"Bunt ya jëm dex ga ñooy jekki ubbiku,"},{"style":"q1","verse":"","text":"kër buur màbb."},{"style":"q1","verse":"","text":""},{"style":"v","verse":"8","text":"Futtees na jongama\\f + \\fr 2.8 \\fk jongama \\ft ji, jombul jëmmu tuur la mu ñu ne mooy nangul am njur. Man naa doon it dëkk bi ci boppam.\\f*, yóbbu,"},{"style":"q1","verse":"","text":"janqam jay binni niy xati,"},{"style":"q1","verse":"","text":"di fëgg seen dënn."},{"style":"q1","verse":"","text":""},{"style":"v","verse":"9","text":"Niniw la ay nitam di daw, mu mel ni mbànd"},{"style":"q1","verse":"","text":"mu ndox may senn,"},{"style":"q1","verse":"","text":"ñu naan leen: «Taxawleen, taxawleen,»"},{"style":"q1","verse":"","text":"te kenn geestuwul."},{"style":"b","verse":"","text":""},{"style":"q1","verse":"","text":""},{"style":"v","verse":"10","text":"Sëxëtooleen xaalis, sëxëtoo wurus,"},{"style":"q1","verse":"","text":"alal du fi jeex te mboolem gànjar a jale."},{"style":"q1","verse":"","text":""},{"style":"v","verse":"11","text":"Dëkk bi lees di raatale, maasale,"},{"style":"q1","verse":"","text":"mu ne faraas,"},{"style":"q1","verse":"","text":"fit rëcc, óom yiy fenqe,"},{"style":"q1","verse":"","text":"ndigg yépp di kal-kali,"},{"style":"q1","verse":"","text":"kanam yépp di sël-sëli."},{"style":"s1","verse":"","text":"Doole réer na gaynde"},{"style":"q1","verse":"","text":""},{"style":"v","verse":"12","text":"Moo ana paxum gaynde ga?"},{"style":"q1","verse":"","text":"Ana àllub gaynde yu ndaw ya,"},{"style":"q1","verse":"","text":"fa góoru gaynde daa daagoo,"},{"style":"q1","verse":"","text":"mook jeegub gayndeem ak doom ya,"},{"style":"q1","verse":"","text":"te dara tiitalu leen!"},{"style":"q1","verse":"","text":""},{"style":"v","verse":"13","text":"Gaynde di fa fàdd lu doy ay doomam,"},{"style":"q1","verse":"","text":"reyal ay jeegi gayndeem,"},{"style":"q1","verse":"","text":"feesal xuntam akum rëbbam,"},{"style":"q1","verse":"","text":"feesal paxam akum pàddam."},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"«Maa ngii fi sa kaw,»"},{"style":"q1","verse":"","text":"kàddug Aji Sax jee, Boroom gàngoor yi."},{"style":"q1","verse":"","text":"«Say watiiri xare laay lakk, saxaaral,"},{"style":"q1","verse":"","text":"sa gaynde yu ndaw, saamar lekk leen,"},{"style":"q1","verse":"","text":"te sam pàdd laay jële ci réew mi,"},{"style":"q1","verse":"","text":"ba deesul déggati baatu ndaw loo yebal.»"}]