[{"style":"ip","verse":"","text":"Ñett ci bataaxal yi Póol bind, ñeel na ay naataangoom Timote ak Tit. Mu jox leen ay ndénkaane ci seeni wareefi njiit jëm ci mboolooy gëmkat yi."},{"style":"ip","verse":"","text":"Ci bataaxal bii, Póol dénk na Timote ngir mu sax di jàngale Mbind mi, te aaye jàngalekati caaxaan yi. Dénk na ko itam mu jiite mbooloo mi ciy ñaan, jàngal leen li ñu séentu ci seeni njiit, jàngal leen it ni ñu wara dimbalee jëtun yi."},{"style":"ip","verse":"","text":"Ndeyu Timote, Yawut la, waaye baayam du Yawut. Póol dafa jàppe Timote ni doomam ci wàllu ngëm, ba tax Timote ànd ak moom ciy tukkeem."},{"style":"im","verse":"","text":"Ci tënk:"},{"style":"ili","verse":"","text":"1.1-20 Póol artu na Timote ci jàngalekati caaxaan yi."},{"style":"ili","verse":"","text":"2.1-15 Póol joxe ne ay ndénkaane ci ni ñu wara jaamoo Yàlla."},{"style":"ili","verse":"","text":"3.1-16 Póol wax na yan jikko la bépp kilifag mboolooy gëmkat yi wara am."},{"style":"ili","verse":"","text":"4.1---6.21 Póol jox na Timote ak mbooloom gëmkat ñi yeneen ndénkaane."},{"style":"ie","verse":"","text":""}]