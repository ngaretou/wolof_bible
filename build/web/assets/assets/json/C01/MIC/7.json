[{"style":"s1","verse":"","text":"Yàqute maase na"},{"style":"q1","verse":"","text":""},{"style":"v","verse":"1","text":"Wóoy, ngalla man mi mel ni kuy forsi,"},{"style":"q1","verse":"","text":"te meññeef ma fatu,"},{"style":"q1","verse":"","text":"may raasaatu, te du cabbu reseñ ju nit lekk,"},{"style":"q1","verse":"","text":"du figg ju bees ji ma namm."},{"style":"q1","verse":"","text":""},{"style":"v","verse":"2","text":"Ngor a jeex ci réew mi,"},{"style":"q1","verse":"","text":"njub tumurànke ci nit ñi."},{"style":"q1","verse":"","text":"Ñépp, ku ñu tuur deretam lañuy tëru,"},{"style":"q1","verse":"","text":"ku nekk, mbokkam lay fiir."},{"style":"q1","verse":"","text":""},{"style":"v","verse":"3","text":"Lu bon la seeni loxo mane:"},{"style":"q1","verse":"","text":"kàngam di laaj, ab xaali di sàkkub ger,"},{"style":"q1","verse":"","text":"boroom daraja moom, di wax fuqley bakkanam,"},{"style":"q1","verse":"","text":"ñu ànd ràbbum pexe."},{"style":"q1","verse":"","text":""},{"style":"v","verse":"4","text":"Ki gën ci ñoom, neexook ag dég,"},{"style":"q1","verse":"","text":"ki ci jub yées ag taxas."},{"style":"q1","verse":"","text":"Bés ba say wattukat yégle woon,"},{"style":"q1","verse":"","text":"sa bésu mbugal taxaw na,"},{"style":"q1","verse":"","text":"léegi lees di waaru."},{"style":"q1","verse":"","text":""},{"style":"v","verse":"5","text":"Buleen gëm ab xarit,"},{"style":"q1","verse":"","text":"buleen wóolu ab xejj,"},{"style":"q1","verse":"","text":"fi kanam ndaw siy tëdd sa gannaaw sax,"},{"style":"q1","verse":"","text":"sàmmal sa bunti gémmiñ."},{"style":"q1","verse":"","text":""},{"style":"v","verse":"6","text":"Doom ju góor a ngi sofental baay ba,"},{"style":"q1","verse":"","text":"ju jigéen ja jógal ndey ja,"},{"style":"q1","verse":"","text":"jabar jógal goroom,"},{"style":"q1","verse":"","text":"nooni nit ki di waa këram."},{"style":"b","verse":"","text":""},{"style":"q1","verse":"","text":""},{"style":"v","verse":"7","text":"Man nag Aji Sax ji laay séentu,"},{"style":"q1","verse":"","text":"Yàlla ji may musal laay xaar,"},{"style":"q1","verse":"","text":"te sama Yàllaa may nangul."},{"style":"s1","verse":"","text":"Yërmande wuutu na mbugal mi ñeeloon Siyoŋ"},{"style":"q1","verse":"","text":""},{"style":"v","verse":"8","text":"Yaw samab noon, bu ma ree;"},{"style":"q1","verse":"","text":"maa daanu, maay jóg."},{"style":"q1","verse":"","text":"Ci biir lëndëm laa toog,"},{"style":"q1","verse":"","text":"waaye Aji Sax jeey samag leer."},{"style":"q1","verse":"","text":""},{"style":"v","verse":"9","text":"Maa moy Aji Sax ji,"},{"style":"q1","verse":"","text":"kon naa tegoo meram,"},{"style":"q1","verse":"","text":"ba mu layool ma, dëggal ma,"},{"style":"q1","verse":"","text":"génne ma ba dugal ma ci leer gi,"},{"style":"q1","verse":"","text":"ma gis àtteb dëggam."},{"style":"q1","verse":"","text":""},{"style":"v","verse":"10","text":"Ndaw siy samab noon moo koy seede, sëlmoo gàcce,"},{"style":"q1","verse":"","text":"moo ma ne woon: «Ana sa Yàlla Aji Sax ji?»"},{"style":"q1","verse":"","text":"Samay gët a naa ndaw soosu jàkk,"},{"style":"q1","verse":"","text":"ñu di ko dëggaate ni banu mbedd."},{"style":"b","verse":"","text":""},{"style":"q1","verse":"","text":""},{"style":"v","verse":"11","text":"Bés a ngii bu ñuy tabaxaat say tata,"},{"style":"q1","verse":"","text":"su bés baa lees di yokk sa kemu suuf."},{"style":"q1","verse":"","text":""},{"style":"v","verse":"12","text":"Su bés baa ci yaw lees di dikk,"},{"style":"q1","verse":"","text":"bawoo Asiri ak dëkki Misra,"},{"style":"q1","verse":"","text":"bawoo diggante Misra ba ca dex ga,"},{"style":"q1","verse":"","text":"ak géej ba géej, tund ba tund."},{"style":"q1","verse":"","text":""},{"style":"v","verse":"13","text":"Àddina ab gent lay doon ndax ñi ko dëkke,"},{"style":"q1","verse":"","text":"muy añub seeni jëf."},{"style":"b","verse":"","text":""},{"style":"q1","verse":"","text":""},{"style":"v","verse":"14","text":"Ngalla nanga sàmme saw yet sa ñoñ,"},{"style":"q1","verse":"","text":"sa gàtt yi nga séddoo,"},{"style":"q1","verse":"","text":"te ñu màkkaanoo gott bi ñoomu neen,"},{"style":"q1","verse":"","text":"fi digg parlu mu naat."},{"style":"q1","verse":"","text":"May leen ñu fore àlli Basan ak Galàdd"},{"style":"q1","verse":"","text":"na jant ya woon."},{"style":"b","verse":"","text":""},{"style":"q1","verse":"","text":""},{"style":"v","verse":"15","text":"Aji Sax ji nee: «Maa leen di won ay kiraama,"},{"style":"q1","verse":"","text":"na woon ba ngeen di génn réewum Misra.»"},{"style":"b","verse":"","text":""},{"style":"q1","verse":"","text":""},{"style":"v","verse":"16","text":"Xeet yee ciy gis, rus,"},{"style":"q1","verse":"","text":"te seen gépp njàmbaar du tee ñu ub seen gémmiñ, ñu tëx."},{"style":"q1","verse":"","text":""},{"style":"v","verse":"17","text":"Ñooy mëq suuf ni jaan,"},{"style":"q1","verse":"","text":"ak ndëgmeenti suuf,"},{"style":"q1","verse":"","text":"di lox, génne seeni tata,"},{"style":"q1","verse":"","text":"te su boobaa yaw sunu Yàlla Aji Sax ji lañuy tiit,"},{"style":"q1","verse":"","text":"ragal la."},{"style":"b","verse":"","text":""},{"style":"q1","verse":"","text":""},{"style":"v","verse":"18","text":"Ana Yàlla ju mel ni yaw,"},{"style":"q1","verse":"","text":"di baale ag tooñ, di jéllale ag moy,"},{"style":"q1","verse":"","text":"ñeel ndesu ab séddoom?"},{"style":"q1","verse":"","text":"Kii du denc mer ba fàww,"},{"style":"q1","verse":"","text":"te moo bëgg di yéwéne."},{"style":"q1","verse":"","text":""},{"style":"v","verse":"19","text":"Moo nuy yërëmati;"},{"style":"q1","verse":"","text":"sunuy ñaawtéef lay joggiy tànkam,"},{"style":"q1","verse":"","text":"te biir xóotey géej lay tàbbal sunuy bàkkaar."},{"style":"q1","verse":"","text":""},{"style":"v","verse":"20","text":"Yaay sàmm kóllëre ak \\w Yanqóoba|Yanqóoba:\\w*, yéwéne Ibraayma,"},{"style":"q1","verse":"","text":"na nga ko giñale woon sunuy maam, janti démb."}]